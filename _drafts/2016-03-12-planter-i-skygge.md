---
date: "2016-03-12 14:10 +0100"
layout: post
thumbnail: ""
description: ""
published: false
title: Planter i skygge
---


Jeg har en skråning på nordsiden av huset med mye skygge og til dels mye fuktighet. Jeg brukte lang tid på å finne ut hvilke planter som kunne trives her. Her en noen tips til andre som har samme utfordringer.
Her er skråningen mot nord etter noen år med utprøving av planter.

![Planter i skygge]({{site.baseurl}}/assets/img/.JPG)

Alle plantene du ser på venstre side av bildet tåler skygge godt. De helt til venstre er Hosta eller bladliljer på norsk. På denne plassen får de ikke et eneste solgløtt. De tåler å stå i sol også, men blir finest i halvskygge. Hosta blir større og større for hvert år, og du kan fint dele dem etter 3-4 år, slik at du får flere. De finnes i mange varianter, store, små, noen er hvite og grønne, noen er blålige. Noen kan også være gulaktige. De med blålige og litt tykkere blader er lettere å få til hvis du har problemer med snegler. På disse plantene er det først og fremt bladene som er i fokus. De kommer med blomster i hvitt eller lilla. Det kan være smart å fjerne blomstene raskt etter blomstring for da holder bladene seg finere. 

<!--more-->

![Noen typer hosta]({{site.baseurl}}/assets/img/Hosta%20med%20mer.JPG)

Trykk på et av bildene for å se alle bildene!

![Hosta Abiqua Drinking Gourd]({{site.baseurl}}/assets/img/Hosta .JPG)

![Ukjent hosta]({{site.baseurl}}/assets/img/Hosta%20(2).JPG)

![Blomstrende hosta.JPG]({{site.baseurl}}/assets/img/Blomstrende hosta.JPG)

Den oransje planten på bildet er en Geum eller Prakthumleblomst. Den legger seg fint rundt og innimellom de andre plantene. Oransje er jo ikke en farge som lett matcher i bed, men her synes jeg den lyser fint opp.

I tillegg har jeg astilber eller spir her. De finnes også i mange ulike farger og høyder. De jeg har i dette skyggebedet er hvite, og de passer godt sammen med hosta. Her i skyggen blomstrer de ikke før i juli, men får de mer sol, kommer blomstringen i juni. Disse hvite blir ikke mer enn 30-40 cm, andre kan bli høyere. Disse blir også større og større for hvert år og kan også deles etter 3-4 år. Disse finnes også i farger med ulike rosavarianter til mørke rød. 

![Hvit astilbe sammen med hosta]({{site.baseurl}}/assets/img/Hvit astilbe sammen med hosta.JPG)





