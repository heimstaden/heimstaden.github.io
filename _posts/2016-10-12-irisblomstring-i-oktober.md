---
date: '2016-10-12 18:09 +0200'
layout: post
published: true
title: Irisblomstring i oktober
description: >-
  Dette må kalles bonusblomstring utenom det vanlige. Iris er en av mine
  favoritter. Jeg hadde et håp om blomstring i år, men når juni, juli og august
  var over glemte jeg alt som het iris.
thumbnail: Iris%20germanica%20Night%20Owl.JPG
---

Dette var da en gledelig overraskelse. Navnet er Iris germanica Night Owl. Kjøpt på Keukenhof i Nederland i 2015. De fantastiske ukene med fint vær i september og oktober har kanskje gitt den en følelse av sommer. Jeg har ventet spent noen dager nå for å se om den ville klare å åpne seg før frosten satte inn. Bare noen hundre meter unna har frosten gjort sitt inntog. Alltid gøy med nye planter som blomstrer for første gang.

![Iris germanica Night Owl.]({{site.baseurl}}/assets/img/Iris germanica Night Owl.JPG)

Nå er det ikke mange krukker igjen ute, men en krukke med alpefiol kan tåle en og annen frostnatt. Kjøpte noen som stod ute på gartneriet, for de er gjerne mer herdet enn de som står inne. 

![Alpefiol.]({{site.baseurl}}/assets/img/Alpefiol.JPG)

En oppstammet Fuchsia har også fått lov til å bli igjen ute noen dager til. Her har den fått selskap av lyng og kinasøte.

![Oppstammet Fuchsia med høstblomster.]({{site.baseurl}}/assets/img/Oppstammet%20Fuchsia%20sammen%20med%20h%C3%B8stblomster.JPG)

Denne Fuchsiaen har jeg hatt i mange år nå, og den blir større og større for hvert år.

![Fuchsia Walz Jubelteen.]({{site.baseurl}}/assets/img/Fuchsia Walz Jubelteen.JPG)
