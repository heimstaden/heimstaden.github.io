---
date: '2016-10-12 18:09 +0200'
layout: post
published: false
title: Irisblomstring i oktober
---

Dette var da en gledelig overraskelse som virkelig må kalles bonusblomstring utenom det vanlige.  Navnet er Iris germanica Night Owl. Kjøpt På Keukenhof i Nederland i 2015. Jeg hadde et håp om blomstring i år, men når juni, juli og august var over glemte jeg alt som het iris. De fantastiske ukene med fint vær i september og oktober har kanskje gitt den en følelse av sommer. Jeg har ventet spent noen dager nå for å se om den klarte å åpne seg før frosten satte inn. Bare noen hundere meter unna har frosten gjort sitt inntog. Alltid gøy med nye planter som blomstrer for første gang.

![Iris germanica Night Owl.]({{site.baseurl}}/assets/img/Iris germanica Night Owl.JPG)

Nå er det ikke mange krukker igjen ute, men en krukke med alpefiol kan tåle en og annen frostnatt. Kjøpte noen som stod ute på gartneriet, for de er gjerne mer herdet enn de som står inne. 

![Alpefiol.]({{site.baseurl}}/assets/img/Alpefiol.JPG)

En oppstammet Fuchsia har også fått lov til å bli igjen ute noen dager til. Den har jeg hatt i mange år nå, og den blir større og større for hvert år. Her har den fått selskap litt lyng og kinasøte.

![Oppstammet Fuchsia med høstblomster.]({{site.baseurl}}/assets/img/Oppstammet%20Fuchsia%20sammen%20med%20h%C3%B8stblomster.JPG)


![Fuchsia Walz Jubelteen.]({{site.baseurl}}/assets/img/Fuchsia Walz Jubelteen.JPG)




