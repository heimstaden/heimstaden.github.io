---
date: '2016-06-28 16:06 +0200'
layout: post
published: true
title: Fine sammen
thumbnail: Rhododendron%20og%20akeleie.JPG
description: >-
  Noen ganger oppstår det fine samplantinger uten at man har planlagt det på
  forhånd.
---

Juni er snart over og mye har skjedd i hagen i løpet av denne måneden. Jeg tar derfor et tilbakeblikk på blomstringen i juni. Noen har dere sett glimt av før, men kanskje ikke sammen med akkurat disse naboene. 

![Rhododendron og akeleier.]({{site.baseurl}}/assets/img/Rhododendron og akeleie.JPG)

Jeg er så glad i alle vamuesøstrene mine og får visst aldri nok av dem. Det blir derfor et par bilder av dem igjen.

![Meconopsis Betonicifolia Alba.]({{site.baseurl}}/assets/img/Meconopsis betonicifolia Alba og iris.JPG)

![Meconopsis Grandis Burgundy og Anthriscus Sylvestris Ravenswing. ]({{site.baseurl}}/assets/img/Meconopsis grandis burgundy og Anthriscus sylvestris Ravenswing.JPG)

<!--more-->

I år har jeg prøvd meg på noen takløk. De har så fine farger sammen med stein. 

![Takløk.]({{site.baseurl}}/assets/img/Sempervivum.JPG)

Mirakelblomst eller Mirabilis jalapa sådde jeg for flere år siden. Blomstene åpner seg mest om ettermiddagen og kvelden og sender ut en veldig god lukt. I løpet av sommeren utvikler de en stor knoll og denne tar jeg opp på høsten og oppbevarer på samme måte som georginer og canna. De har etterhvert blitt ganske store og jeg liker spesielt godt denne med de limegrønne bladene og de rosa blomstene. Jeg har de både i krukker og bed, og denne står i krukke med hosta i bakgrunn.

![Mirabilis jalapa og hosta.]({{site.baseurl}}/assets/img/Mirabilis jalapa og hosta.JPG)

På neste bilde er det fra venstre klokkebusk, apenes skrekk, daglilje, hosta og avblomstret lyng i forkant. Jeg prøver å plante tett i tett for da blir det mindre ugress. 

![Tett i tett.]({{site.baseurl}}/assets/img/Tett i tett.JPG)

Tett i tett er det også her. Jeg synes hosta er fantastiske planter som er veldig praktiske å ha i nærheten av tulipaner og påskeliljer. Når løkene er avblomstret, breier hostaen sine blader ut og gjemmer alle de visne bladene. Mer om hostaer og andre fine bladplanter kommer nok i et annet blogginnlegg.

![Hosta med gode naboer.]({{site.baseurl}}/assets/img/Hosta med gode naboer.JPG)
