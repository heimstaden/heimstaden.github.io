---
date: '2016-06-25 13:59 +0200'
layout: post
published: true
title: 'Mer iris og roser '
thumbnail: Iris%20sibirica%20Gulls%20wing.JPG
description: 'Nye iris og roser er i gang etter en god rotbløyte den siste tiden.  '
---

Hagen har fått noen forfriskende regndråper den siste uken og det lukter deilig ute. Flere iris viser seg fram og her kommer noen bilder av dem. Trykker du inn på bildene, får du opp navnet på planten.

![Iris sibirica Gulls wing.]({{site.baseurl}}/assets/img/Iris sibirica Gulls wing.JPG)

![Iris sibirica dance Ballerina Dance.]({{site.baseurl}}/assets/img/Iris%20Dance%20Ballerina%20Dance.JPG)

![Iris sibirica Roaring Jelly.]({{site.baseurl}}/assets/img/Iris Roaring Jelly.JPG)

<!--more-->

Noen av rosene i hagen dufter helt vidunderlig. Den moderne buskrosen Rhapsody in Blue er en av dem. Den har en forholdsvis mørk farge når den er nyutsprunget, slik som den på bildet her, men etterhvert blir den blassere og mer blågrå i fargen. Vakker er den i alle stadier. Alle rosene jag har er remonterende, det vil si at de fortsetter å blomstre gjennom sommeren. Regnes som middels hardfør av mange og blir 1- 1,5 meter høy.

![Nyutsprunget Rhapsody in Blue.]({{site.baseurl}}/assets/img/Nyutsprunget Rhapsody in Blue.JPG)

Klatrerosen New Dawn er også godt i gang sammen med klematis og blå riddersporer. Den har vokst mye på et par år, og etter antall knupper å dømme, så må det komme mange flere etterhvert. Den dufter svakt og blir ca. 2 meter. Frisk og fin rose.

![New Dawn med gode naboer.]({{site.baseurl}}/assets/img/New Dawn med gode naboer.JPG)

Sistemann ut i dag er buskrosen Stanwell Perpetual som stadig har blitt flyttet litt rundt omkring. Nå håper jeg at den har fått en permanent plass slik at den kan vokse seg litt større. Duften av denne er bare helt nydelig. Dette er en robust rose som skal tåle endel, men den legger seg endel utover, så den trenger gjerne litt oppbinding. 

![Stanwell Perpetual.]({{site.baseurl}}/assets/img/Stanwell Perpetual Rosa pimp.JPG)

Nå letter skydekket ute, kanskje vi får et gløtt av solen igjen.

Ha en fin helg!
