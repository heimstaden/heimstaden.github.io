---
date: '2017-05-11 20:45 +0200'
layout: post
published: true
title: Stadig ny blomstring
thumbnail: Anemone%20nemorosa%20Vestal.JPG
description: Oppdagelsesferd i hagen hver dag etter jobb gir mange gleder
---

På denne tiden er det nesten alltid noe nytt å oppdage. Jeg har noen blå hvitveis og noen fylte hvitveis utenom de som vokser vilt. De blå ble fort pjusk i sommervarmen som var forrige uke, men den fylte hvite har klart seg bra. Synes ikke de formerer seg noe særlig, så de må få en ny plass tror jeg. Synes den fylte hvite er ganske lekker. 

Trykker du deg inn på bildene, får du opp navnene på dem jeg kjenner de riktige navnene på.

![Anemone nemorosa Vestal]({{site.baseurl}}/assets/img/Anemone nemorosa Vestal.JPG)

En nykommer av året, sådd for to år siden, er Judaspenger. Nydelig to-årig plante med lilla blomster. De kan bli oppmot meteren høye. Nå skal jeg la frøstandene sitte på, slik at de kan selvså seg. Får skikkelige dekorative frøstander som ser ut som sølvpenger, derav navnet.

![Lunaria annua 1]({{site.baseurl}}/assets/img/Lunaria annua 1.JPG)

![Lunaria annua]({{site.baseurl}}/assets/img/Lunaria annua.JPG)

<!--more-->

En plante som virkelig tar seg opp nå på våren er Pieris Forest Flame. Den lever også opp til navnet sitt. Først blir den rødlig i de ferske skuddene, deretter går den over i en mye lysere farge. Akkurat nå har den en nydelig rødfarge.

![Pieris Forest Flame 1]({{site.baseurl}}/assets/img/Pieris Forest Flame 1.JPG)

![Pieris Forest Flame]({{site.baseurl}}/assets/img/Pieris Forest Flame.JPG)

En annen fargerik sak jeg bare må ha, er Tulipan Prinses Irene. Nydelige nyanser av oransje og lilla. Den kom fint igjen i noen år, men i fjor var den borte, så jeg fikk fylt på med nye løk i høst. 

![Tulipa Prinses Irene]({{site.baseurl}}/assets/img/Tulipa Prinses Irene.JPG)

Saxifraga X arendsii Peter Pan er søte og små. Håper de legger litt på seg til neste år.

![Saxifraga X arendsii Peter Pan]({{site.baseurl}}/assets/img/Saxifraga X arendsii Peter Pan.JPG)

I går tok jeg ut engletrompetene mine slik at de får herdet seg. Noen hadde allerede begynt å blomstre. Med disse ønsker jeg alle en god fredag og en flott helg. 

![Brugmansia Maya 1]({{site.baseurl}}/assets/img/Brugmansia Maya 1.JPG)
