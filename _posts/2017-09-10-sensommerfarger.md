---
date: '2017-09-10 13:40 +0200'
layout: post
published: true
title: Sensommerfarger
thumbnail: Ringblomst.JPG
description: >-
  Det er blitt kjøligere i lufta og man merker at høsten er kommet. Da er det
  helt greit med  varme farger i hagen
---

I hele sesongen har jeg vist blomster i fargene rosa, lilla, blått og hvitt. Skulle nesten tro at jeg ikke hadde noe annet når jeg ser på førstesidene i bloggarkivet. Så her kommer planter med noen andre farger.

Ringblomster må jeg ha hvert år. De lyser så fint opp langt utover høsten. 

![Ringblomster]({{site.baseurl}}/assets/img/Ringblomst.JPG)

Så må jeg ta med Gazania igjen. Man kjenner nesten sola varme når man ser på bildet.

![Gazania Sunshine]({{site.baseurl}}/assets/img/Gazania Sunshine.JPG)

<!--more-->

En forholdsvis ny plante i hagen er Solbrud eller Helenium. De er også vakre nå utover høsten.

![Helenium]({{site.baseurl}}/assets/img/Helenium uten navn.JPG)

![Helenium Sahin Early Flowerer]({{site.baseurl}}/assets/img/Helenium Sahin Early Flowerer.JPG)

Kornvalmuene blomstrer fortsatt. 

![Kornvalmue]({{site.baseurl}}/assets/img/Kornvalmue.JPG)

Rosen Gebruder Grimm måtte flyttes i år, så den har vært sent ute med blomstringen. 

![Rose Gebruder Grimm]({{site.baseurl}}/assets/img/Rose Gebruder Grimm.JPG)

En annen som er helt ny er en Trelyng med navnet Erica arborea Alberts Gold. Den blir etter hvert mye høyere og bredere. Frisk farge har den i hvert fall.

![Erica arborea Alberts Gold]({{site.baseurl}}/assets/img/Erica arborea Alberts Gold.JPG)

Ved siden av Trelyngen fikk jeg plass til enda en ny Sedum Red Cauli. Og med den kom jeg rett over på de andre fargene igjen. 

![Sedum Red Cauli]({{site.baseurl}}/assets/img/Sedum Red Cauli.JPG)

Riddersporene ble sneglenes favorittmat i år, men jeg klarte å redde noen ferske frøplanter over i en krukke. Det lønte seg, for nå står de endelig i blomst. 

![Delphinium King Arthur]({{site.baseurl}}/assets/img/Delphinium King Arthur.JPG)

I hele sommer har Clematis Marinka og en Salvia blomstret sammen.

![Salvia og Clematis Marinka]({{site.baseurl}}/assets/img/Salvia og Clematis Marinka .JPG)

Litt erteblomster i sørveggen sender ut en deilig duft når man går forbi.

![Erteblomster]({{site.baseurl}}/assets/img/Erteblomster.JPG)

På denne tiden av året er det Fuchsiafest hvert år. Er blitt så glad i denne kroken på nordsiden av huset.

Ha en fin ny høstuke!

![Fuchsiaifest]({{site.baseurl}}/assets/img/Fuchsiafest.JPG)
