---
date: '2017-05-16 20:09 +0200'
layout: post
published: false
title: Tulipanfest
thumbnail: Tulipa Humilis Violacea.JPG
description: >-
  Hvert år er tulipantiden spennende. Noen nye kommer til og andre blir borte.
  Det er like spennende hver vår.
---

Tulipanene har hatt det travelt i år. Plutselig stod den ene etter den andre i blomst og ville vise seg fram. Da ble det rett og slett mye farger på en gang. Akkurat det vi trenger nå på våren.

![Tulipanfest]({{site.baseurl}}/assets/img/Tulipanfest.JPG)

Den botaniske tulipanen Tulipa Humilis Pulchella Violacea er liten men veldig søt. Plantet dem i fjor og håper de vil komme tilbake til neste år også.

![Tulipa Humilis Violacea]({{site.baseurl}}/assets/img/Tulipa Humilis Violacea.JPG)

Mørke, nesten svarte tulipaner er lekkert. Her representert ved Tulipa Paul Scherer. Jeg har også plantet en rekke løk av Tulipa Black Hero, men den har en tendens til å bli borte ganske raskt. Paul Scherer ble plantet i 2012 og har kommet trofast igjen.

![Paul Scherer]({{site.baseurl}}/assets/img/Paul Scherer.JPG)

Tulipanen New Design ble også plantet i 2012 og her er det fortsatt noen som kommer igjen, selv om de er blitt litt færre.

![Tulipa New Design]({{site.baseurl}}/assets/img/Tulipa New Design.JPG)

Tulipanen Ronaldo har jeg på tredje året, så den er jeg også godt fornøyd med. 

![Ronaldo]({{site.baseurl}}/assets/img/Ronaldo.JPG)

Tulipa Prinses Irene hadde jeg også bilde av i forrige innlegg. Her er en liten bukett av dem. De passer helt perfekt i Bergensværet for de tåler både regn og vind. De blir ca. 30 cm. 

![Prinses Irene]({{site.baseurl}}/assets/img/Prinses Irene.JPG)

Den som kommer øverst på favorittlisten i dag er Tulipa China Town. En helt spesiell tulipan med en hvit kant på bladene og en herlig kombinasjon av lyse rosa, hvitt og grønt. Plantet i 2013 og kommer stadig igjen.

![China Town]({{site.baseurl}}/assets/img/China Town.JPG)

Og så er det noen som dukker opp her og der og setter farge på hagen. Svært velkomne er de selv om navnelappene for lengst er blitt borte.

![Ukjent tulipan 1]({{site.baseurl}}/assets/img/Ukjent tulipan 1.JPG)

![Ukjent tulipan 2]({{site.baseurl}}/assets/img/Ukjent tulipan 2.JPG)

Ønsker alle en fin 17. mai 
