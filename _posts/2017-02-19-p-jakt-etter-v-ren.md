---
date: '2017-02-19 21:17 +0100'
layout: post
published: true
title: På jakt etter våren
thumbnail: Narcissus.JPG
description: >-
  Nå har påskeliljene kommet i butikkene. Det må vel sies å være et godt
  vårtegn. Her er noen av vårtegnene jeg har funnet.
---

Nå har vi har hatt en helt fantastisk uke med fint og kaldt vær her i Bergen. Det har gitt nydelige soloppganger og solnedganger.

![Solnedgang over Bergen]({{site.baseurl}}/assets/img/Solnedgang over Bergen.JPG)

Dagen har blitt nesten 4 timer lenger og det er merkbart. Mange steder i landet vårt er våren langt unna, men her er den i gang. Heldige er vi som allerede kan finne vårtegn. Nå er kulden over og det er synlige vårtegn flere steder. Våririsen er på vei med sin nydelig blåfarge. De tidlige lilla krokusene titter forsiktig opp så snart solen kommer. Snøklokkene har vært i farta en stund, men er ikke helt utsprunget enda. 

![Iris reticulata]({{site.baseurl}}/assets/img/Iris reticulata.JPG)

![Krokus]({{site.baseurl}}/assets/img/Krokus.JPG)

![Galianthus nivalis]({{site.baseurl}}/assets/img/Galianthus nivalis.JPG)

Lyngen har begynt å få et fint rosa skjær og julerosene fortsetter sin blomstring. Påskeliljer hører våren til og de får pynte opp i potter og kar.

![Erica]({{site.baseurl}}/assets/img/Erica.JPG)

![Helleborus]({{site.baseurl}}/assets/img/Helleborus.JPG)

![Narcissus]({{site.baseurl}}/assets/img/Narcissus.JPG)

Inne er våronna godt i gang. Masse frø er sådd, ja altfor mange egentlig. Rart at man aldri lærer av sine feil. Det er altfor lett å ta for mange frø i pottene. Veldig glad for å ha et planterom til nye småspirer.  

![Spirer tett i tett]({{site.baseurl}}/assets/img/Spirer tett i tett.JPG)

![Planterom]({{site.baseurl}}/assets/img/Planterom.JPG)
