---
date: '2016-06-17 18:41 +0200'
layout: post
published: true
title: 'Roser, klematis og riddersporer'
thumbnail: Sympathie.JPG
description: >-
  Når roser, klematis og riddersporer er kommet i gang med blomstringen er det
  høysommer her hos oss. Vakre farger og deilige dufter møter oss hver dag.  Her
  er noen av de første.
---

Det er høysommer og de første rosene, klematisene og riddersporene har startet blomstringen. Bladverket har holdt seg friskt og fint på rosene i år siden det har regnet så lite. Et angrep av roseskuddveps på noen av rosene ble raskt avverget med en dusj av vann, grønnsåpe og rødsprit. I tillegg ble alle angrepne skudd fjernet. I år har jeg flyttet mange av rosene, så de er nok litt senere enn vanlig. Foreløpig er det  
ikke så mange, men velkomne er de første.

Trykker du inn på bildene får du opp navnene på blomstene.

![Klatrerosen Climbing Snow Princess.]({{site.baseurl}}/assets/img/Climbing Snow Princess.JPG)

![Klatrerosen Sympathie.]({{site.baseurl}}/assets/img/Sympathie.JPG)

<!--more-->

Clematis Piilu er førstemann ut av klematisene. Den er litt spesiell, for de første blomstene som kommer er store og fylte. Deretter nøyer den seg med enkle blomster. Arabella er en som blomstrer fra mai til frosten kommer her hos oss. Begge to er nydelige sammen med rosene og riddersporene som de er plantet sammen med. Flere bilder av dette litt senere.

![Clematis Piilu.]({{site.baseurl}}/assets/img/Clematis Piilu.JPG)

![Clematis Arabella. ]({{site.baseurl}}/assets/img/Clematis Arabella.JPG)

Riddersporene har også startet showet nå, og flere er på gang. Disse høyreiste og fargerike blomstene er blikkfang i hagen. Det blir nok flere bilder av disse etterhvert også. 

![Delphinium King Arthur.]({{site.baseurl}}/assets/img/Delphinium King Arthur .JPG)

![Ukjent Delphinium.]({{site.baseurl}}/assets/img/Ukjent Delphinium.JPG)
