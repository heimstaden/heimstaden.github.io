---
date: '2016-09-19 19:58 +0200'
layout: post
published: false
title: Betongprosjekt i hagen
---

Rundt omkring i hagens bed og skråninger er det plantet relativt tett. Dette har ført til at det begynner å bli litt ufremkommelig der. Derfor har jeg bestemt meg for å lage noen tråkkheller slik at det blir lettere å ta seg frem. Jeg kikket litt rundt på nettet og fant masse flotte bilder av hjemmelagde betongheller som inspirerte meg til å prøve å lage dem selv. Jeg kjøpte tørrbetong B25, noen vaskebaljer i plast og satte i gang.

Først blandet jeg tørrbetong med vann for å få en passe konsistens som ikke var for tørr eller for våt. Deretter la jeg et fint blad fra en bladplante opp ned i en vaskebalje og helte 3-4 cm betong over. Jeg brukte blader av Hosta, Marikåpe, Primula og Ricinus. 

![Blanding av betong.]({{site.baseurl}}/assets/img/Blanding%20av%20betong.JPG)

![Plastikkbalje med hostablad.]({{site.baseurl}}/assets/img/Plastikkbalje med hostablad.JPG)

![Form av vaskebalje i plastikk.]({{site.baseurl}}/assets/img/Form av vaskebalje.JPG)

<!--more-->

Betongen fikk tørke et par dager før jeg tok de ut av formene og fjernet restene av bladene. Deretter skulle de herde. Jeg lot de ligge ute slik at de fikk regn på seg og på solfylte dager dusjet jeg dem med vann.
Her er resultatet så langt. 

![Betonghelle med Ricinusblad.]({{site.baseurl}}/assets/img/Betonghelle med Ricinusblad.JPG)

![Betonghelle med Marikåpeblader.]({{site.baseurl}}/assets/img/Betonghelle med marikåpe.JPG)

![Betonghelle med hostablad.]({{site.baseurl}}/assets/img/Betonghelle med hostablad.JPG)

![Betongheller.]({{site.baseurl}}/assets/img/Betongheller.JPG)

Av restene laget jeg også en blomsterpotte av et gammelt kjøkkenhåndkle. Jeg gned betongen godt over hele håndkle og la det til tørk over en plastbøtte i et par dager. Vips så fikk jeg en ny potte. 

![Betongpotte.]({{site.baseurl}}/assets/img/Betongpotte av gamle filler.JPG)

Dette var utrolig gøy og jeg gleder meg til å lage flere. 









