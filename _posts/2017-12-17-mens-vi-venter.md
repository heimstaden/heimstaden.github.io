---
date: '2017-12-17 14:35 +0100'
layout: post
published: false
title: Mens vi venter
thumbnail: Kosekrok.JPG
description: >-
  Mye kjekt å vente på nå. Om fire dager er det vintersolverv og om en uke er
  det julaften
---

Mens vi venter er det fint å lage små kosekroker i hagen som kan nytes innenfra også. Hagen bør jo kunne nytes litt om vinteren også. Dessverre har trosten spist opp alle bærene på kristhorn, men den skal jo også ha mat. Grønn og fin er den i hvert fall.

![Kosekrok]({{site.baseurl}}/assets/img/Kosekrok.JPG)

![Kosekroken ved garasjen]({{site.baseurl}}/assets/img/Kosekroken ved garasjen.JPG)

Lagde meg en grans med sibirkornell som grunnkrans. Den har så fin rød farge på greinene at jeg tenkte denne skulle få pynte opp en kjedelig garasjemurvegg. Jeg satte på noen kristhorngreiner her også, men før jeg fikk den opp på veggen var bærene borte her også.

![Krans av sibirkornell]({{site.baseurl}}/assets/img/Krans av sibirkornell.JPG)

Innendørs begynner julestemningen etter hvert å komme også. Osteklokken har fått juledrakten sin på.

![Juleosteklokken]({{site.baseurl}}/assets/img/Juleosteklokken.JPG)

Asalea er en av mine favorittblomster til jul. Setter den på et stykke av oasis og fyller vann halvveis opp.  Da kan den trekke til seg det vannet den trenger. 

![Asalea]({{site.baseurl}}/assets/img/Asalea.JPG)

Amaryllis er en annen julefavoritt. Denne her rekker nok ikke å komme i blomst til jul, så den får ta den tiden den trenger. 

![Amaryllis]({{site.baseurl}}/assets/img/Amaryllis.JPG)

Trollhasselgreiner og lerkegreiner er også fine å pynte med både innendørs og utendørs. Jeg har brukt dem innendørs med lyslenker i. 

![Lerkegreiner]({{site.baseurl}}/assets/img/Lerkegreiner.JPG)

Nå er det også snart tid for å så blodbeger igjen. Det pleier jeg å gjøre i romjulen. I år har jeg to stykker hengende ute for å se hvor mye de tåler. Her har det vært opp imot -5 grader et par dager, så jeg er spent på hvordan det går. 
To andre har fått overvintre i garasjen og de står fortsatt fint. I fjor hadde jeg dem i både ampler og i krukker der de fikk vokse oppover. Sistnevnte ble klart den fineste.

![Blodbeger]({{site.baseurl}}/assets/img/Blodbeger.JPG)

Ønsker alle en god førjulsuke!
