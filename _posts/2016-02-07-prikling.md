---
layout: post
thumbnail: "Stemor%20s%C3%A5dd%202.%20januar.JPG"
description: "Når jeg begynte å så egne planter,  var det mye jeg lurte på. Når skal man starte å så og når skal man prikle?"
published: true
title: Prikling
---





I februar er virkelig våronna i gang. Etter hvert som frøene spirer og gror, må de prikles over i nye potter for å få plass til å vokse. Det er ikke den jobben jeg synes er mest spennende, men det må til for å få sunne og kraftige planter. Jeg startet med å så stemor og blodbeger i begynnelsen av januar. Nå er noen av dem blitt store nok til å prikles. De første bladene som kommer opp er frøbladene eller kimbladene. Når frøplantene har fått et nytt bladpar, er det tid for å flytte dem over i nye potter med ny og mer næringsrik jord. 

![Stemor sådd 2. januar. Disse er nå klar for prikling.]({{site.baseurl}}/assets/img/Stemor%20s%C3%A5dd%202.%20januar.JPG)

<!--more-->

Jeg tar jordklumpen forsiktig ut av potten og passer på at jorda ikke er for tørr, for da er det vanskelig å dele dem fra hverandre. En liten gaffel er grei å bruke til å dele dem fra hverandre.Så er det bare å sette dem tilbake under plantelyset og la dem få vokse videre. Etter ca 2 uker er det på tide å gi dem litt flytende gjødsel under vanningen. Jeg må mok regne med å prikle dem på nytt om en måneds tid og da vil de få hver sin potte.

![Priklet stemor.JPG]({{site.baseurl}}/assets/img/Priklet stemor.JPG)
