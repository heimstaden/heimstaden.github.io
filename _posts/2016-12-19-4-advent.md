---
date: '2016-12-19 16:07 +0100'
layout: post
published: true
title: 4. advent
thumbnail: God%20jul.JPG
description: >-
  Da har vi kommet inn i den siste uken før jul. Måtte juletiden bringe dere
  glede og latter, god mat og fine stunder.
---

I går tente vi det fjerde lyset. Det er liten sannsynlighet for at vi får en hvit jul i år, men fordelen med det er jo at vi kan ha juleblomster ute også. Nå er de siste dekorasjoner laget og de gamle er hentet frem fra loftet.  En utepotte har fått seg et løft med noen røde greiner av sibirkornell, granbar, thuja, kristhorn og noen røde bær jeg fant i blomsterbutikken.

![Julepotte]({{site.baseurl}}/assets/img/Julepotte.JPG)

For noen år siden laget jeg nøttekurver. Jeg skar til en passende bit med oasis for tørkede blomster og limte på nøtter med limpistol. Ekstra pynt etter smak og behag. De holder seg i årevis. 

![Kurv]({{site.baseurl}}/assets/img/Kurv.JPG)

<!--more-->

Ingen jul uten Amaryllis. Her har vi fått en nydelig oppsats med hvite Amaryllis. 

![Hvit Amaryllis]({{site.baseurl}}/assets/img/Hvit Amaryllis.JPG)

I tillegg har jeg en gammel oppsats av kunstige blomster som tas frem hver jul. Er ikke spesielt glad i kunstige blomster, men denne synes jeg er fin. 

![Amaryllisdekorasjon]({{site.baseurl}}/assets/img/Amaryllisdekorasjon.JPG)

Da vil jeg få ønske alle en riktig god jul!

![God jul]({{site.baseurl}}/assets/img/God jul.JPG)
