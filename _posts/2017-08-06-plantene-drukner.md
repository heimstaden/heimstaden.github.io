---
date: '2017-08-06 18:42 +0200'
layout: post
published: false
title: Plantene drukner
---

I går oppdaget jeg at klokkeranken Cobaea scandens var i ferd med å drukne. En knupp var stor nok til å plukkes og den tok jeg inn. Det tok ikke lang tid før den åpnet seg og nå står den og pynter opp inne. 

![Cobaea scandens]({{site.baseurl}}/assets/img/Cobaea scandens.JPG)

Ute går det ikke an å være for tiden for regnet bøtter ned, så dette er bilder som er noen dager gamle. 
Først til de ettårige sommerblomstene. Min ettårige rosa Salvie har begynt å blomstre og det samme har blomkarsen. Blomkarsen står plantet i bed og de er veldig seine i år. 

![Salvia viridis Pink Sundae]({{site.baseurl}}/assets/img/Salvia viridis Pink Sundae.JPG)

![Blomkarse]({{site.baseurl}}/assets/img/Blomkarse.JPG)

<!--more-->

Enda en Dahlia har kommet i gang. Synes denne lyse gule fargen er fin. 

![Gul Dahlia]({{site.baseurl}}/assets/img/Gul Dahlia.JPG)

Ny av året er kornblomst, den har jeg ikke hatt før. Legger seg en del utover, men det er vel kanskje ikke så rart med alt vannet fra overgartneren. 

![Centaurea cyanus Classic Magic]({{site.baseurl}}/assets/img/Centaurea cyanus Classic Magic.JPG)

En stor Malva har dukket opp i en av Fuchsiaplantene mine. Den skal få lov til å stå. 


Så over til staudene. Værhanen Crocosmia Lucifer lyser skikkelig opp i bedet der den svever over de andre plantene. En annen som svever enda høyere er frøstjernen Thalictrum Splendide. Den er full av knupper. 
En ny daglilje er også i gang, navnet er Hemerocallis Entrapment. 
En rose som aldri svikter er klaserosen Nina Weibull.
To nye bed er laget og da ble det plutselig plass til flere planter. Har brukt EverEdge som skille mellom plen og jord. Veldig fornøyd med dette. 
Nå håper jeg at det slutter å regne snart. 


