---
date: '2017-07-13 19:59 +0200'
layout: post
published: false
title: Hjem til hagen
---

En uke borte fra hagen, men her har det ikke skjedd så mye. Kjølige temperaturer har rett og slett gjort at det ser omtrent ut som da vi dro. Noen av klematisene har begynt å blomstre og flere er i farta. Trykker du inn på bildene, får du opp navnene på dem jeg kjenner de riktige navnene på.
Clematis Piilu er litt spesiell da den har både enkle og doble blomster. Clematis Arabella blomstrer fra juni og helt til frosten kommer. Den står sammen med rosen New Dawn og begge er stappfulle av knupper. De vil ha mer varme!

![Clematis Piilu]({{site.baseurl}}/assets/img/Clematis Piilu 2017.JPG)

![Clematis Arabella]({{site.baseurl}}/assets/img/Clematis Arabella 2017.JPG)

<!--more-->

Jeg kjøpte silkepeonen Paeonia Bowl of Beauty i Keukenhof for 3 år siden. Den har ikke blomstret før, men i år har den hatt en knupp.  Jeg var så spent på om jeg rakk å se den i blomst, og det gjorde jeg heldigvis.  Min hvite silkepeon ble flyttet i fjor, så den har ingen blomster i år dessverre. 

![Paeonia Bowl of Beauty]({{site.baseurl}}/assets/img/Paeonia Bowl of Beauty 2017.JPG)

Rosa Mjødurt og rød Astilbe sammen med mørkbladet Sedum ble ikke så aller verst sammen synes jeg. Gøy når planter finner hverandre uten at det er helt planlagt. 

![Filipendula multijuga Red Umbrellas og Astilbe]({{site.baseurl}}/assets/img/Filipendula multijuga Red Umbrellas og Astilbe.JPG)

Noen andre som har funnet hverandre er Bronseblad og Trebladgillenia. 

![Rodgersia hybrid Chocolate Wings og Gillenia trifoliata]({{site.baseurl}}/assets/img/Rodgersia hybrid Chocolate Wings og Gillenia trifoliata.JPG)

Nå er prydsvineroten jeg sådde for noen år siden endelig i blomst. Den lyser virkelig opp i bedet. 
Martagonliljene står også enda. Kjøpte en som skulle være hvit, men fikk en rosa i stedet. 
En plante jeg har sådd i år er Agastache foeniculum Golden Jubilee. Vet ikke om den bare er en sommerblomst eller en staude. Det får jeg se til neste år. Den har et nydelig gulgrønt bladverk med blålilla blomster. Lett å få til fra frø var den også. 
To små bekker av Lobelia har fått plass i en av skråningene i år. Nå har de vokst seg litt til. 
Nå håper jeg på litt mer varme.



