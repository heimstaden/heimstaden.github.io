---
date: '2017-06-04 15:28 +0200'
layout: post
published: false
title: Det er sommer
---

Vi har startet på juni, som helt klart er den første sommermåneden. Selv om temperaturene ikke er helt sommerlige akkurat nå, er det mange andre tegn på at sommeren er kommet. Når akeleier, syrin, iris og stjerneskjerm har begynt blomstringen, er det definitivt sommer. 
De to akeleiene her har sådd seg selv. Litt snodig at blomstene på den rosa vender oppover.

![Akeleie 1]({{site.baseurl}}/assets/img/Akeleie 1.JPG)

![Akeleie 2]({{site.baseurl}}/assets/img/Akeleie 2.JPG)

<!--more-->

Syrinen lukter av sommer. 

![Syrin]({{site.baseurl}}/assets/img/Syrin.JPG)

Jeg har en del Iris i hagen og når disse starter blomstringen, er det helt klart sommer. Iris germanica er de første i år og her er to av dem. 

![iris germanica-hybrid Hemstitched 2]({{site.baseurl}}/assets/img/Iris germanica-hybrid Hemstitched 2.JPG)

Allium er en kjær prydløk som sprer seg litt for hvert år. Her er den sammen med Pieris forest flame som nå har kledd seg i nye farger. For en måned siden var den rødlig. Skulle nesten ikke tro at det er samme plante. 
Oppdaget i år at jeg hadde mistet min fine duppesoleie som jeg hadde fått av en kollega. Heldige meg fikk straks en ny. Nå skal jeg ta veldig godt vare på den. 
En morsom plante er Hymenocallis som jeg overvintrer inne. Disse fikk ny jord i begynnelsen av mai og nå er blomstringen i gang.  De danner store knoller etter hvert. 
Den første stjerneskjermen som blomstrer i år er Astrantia Venice. Den har en nydelig rosa farge. I år har det endelig blitt litt størrelse på den slik at jeg har fått delt den og plantet den litt flere steder. 






