---
date: "2016-04-15 17:29 +0200"
layout: post
thumbnail: Fuchsiakroken.JPG
description: "Fuchsia er en meget blomstervillig plante som holder det gående hele sommeren fram til frosten kommer. Men får man først dilla på disse, er det gjort. Da vil man bare ha flere og flere."
published: false
title: Fuchsia for enhver smak
---


Fuchsia, kristi blodsdråpe, dråpe eller tåre, kjært barn har mange navn. Dette er en blomst som virkelig passer godt i vestlandsklimaet. Den trives selv i regn og mange trives også i halvskygge.  Det finnes utrolig mange sorter i en rekke farger, med enkle, fylte eller lange og smale blomster. Noen kan ha veldig små blomster, mens andre kan bli ganske store til fuchsia å være. Alle bildene er fra tidligere år.

![Fuchsia Magellanica var. Corallina]({{site.baseurl}}/assets/img/Fuchsia Magellanica var. Corallina i front.JPG)

![Fuchsiakroken]({{site.baseurl}}/assets/img/Fuchsiakroken.JPG)

<!--more-->

Problemet med disse plantene er overvintringen. De tåler ikke frost, men må heller ikke ha det for varmt og tørt. Jeg overvintrer mine i en bod i isoporkasser med fiberduk som beskyttelse. Det er et sjansespill, for noen ganger blir det for kaldt her og da dør de. Andre ganger går det bra. Den idelle temperatur for overvintring er en kald kjeller med 4-5 grader. For å sikre meg tar jeg stiklinger av alle plantene hver sommer. Disse overvintrer jeg på et planterom med lys og temperaturer mellom 10-15 grader og de får vann når jorda er tørr. 

![Fylte fuchsia]({{site.baseurl}}/assets/img/Charlie Dimmock.JPG)

![Smale og lange fuchsia]({{site.baseurl}}/assets/img/Fuchsia Boliviana .JPG)

![Småblomstret fuchsia]({{site.baseurl}}/assets/img/Delicate white .JPG)

![Fuchsia arborescens]({{site.baseurl}}/assets/img/Fuchsia arborescens.JPG)

Nå har stiklingene vokst mye og noen har begynt å blomstre forsiktig. De er snart klare for å komme ut i nye krukker. De overvintrede har ikke våknet enda for jeg har rett og slett ikke plass til å ta dem inn.  Jeg ser at noen er grønne under barken når jeg skraper på greinen, så det er liv her også. Ideelt sett bør de tas fram og vekkes i februar-mars. 

![Fuchsia.]({{site.baseurl}}/assets/img/Fuchsia.JPG)

Det beste med Fuchsia er rett og slett at de blomstrer hele sommeren.  De får en god porsjon kugjødselkompost, litt hønsegjødsel og noen kuler langtidsgjødsel blandet med krukkejord. Da klarer de seg selv hele sommeren, bortsett fra vann. 

![Ukjent fuchsia]({{site.baseurl}}/assets/img/Ukjent Fuchsia.JPG)

![Fuchsia New Millenium.]({{site.baseurl}}/assets/img/Fuchsia New Millenium.JPG)








