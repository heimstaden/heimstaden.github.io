---
date: '2016-08-14 15:37 +0200'
layout: post
published: true
title: Hagen i dag 14. august
thumbnail: Nydelig%20lukt%20om%20kvelden.JPG
description: >-
  Sensommeren er over oss og heldigvis er det mange planter som liker seg på
  denne tiden også. Her er litt fra dagens hagerunde.
---

Engletrompetene har overlevd både regn og vind i år og førstemann ut i blomst er Brugmansia Maya. Den begynner å bli noen år gammel nå og har breiet seg godt ut. Jeg klipper de lite ned om vinteren siden jeg foreløpig har plass til dem. Fargen på blomstene på Maya blir litt mer aprikos etterhvert og de dufter nydelig på kvelden. Disse er sensommerens favoritter. Flere bilder kommer etterhvert som de åpner seg.

![Brugmansia Maya først ut i år.]({{site.baseurl}}/assets/img/Brugmansia Maya først ut i år.JPG)

![Nydelig duft om kvelden.]({{site.baseurl}}/assets/img/Nydelig lukt om kvelden.JPG)

<!--more-->

Gazania har fått litt sol og titter endelig frem. De er veldig sene i år. Håper på en god og varm høst slik at enda flere får vist seg frem.
![Gazania.]({{site.baseurl}}/assets/img/Gazania.JPG)

Hvert år sår jeg også Rudbeckia, en fin sommerblomst i ulike fargenyanser. Noen ganger overlever de også vinteren. Den blomstrer helt fram til frosten kommer, så denne har man glede av lenge.
![Rudbeckia.]({{site.baseurl}}/assets/img/Rudbeckia.JPG)

Jeg har flere frøstjerner i hagen. Noen blomstret tidlig i juni, mens denne her har et stort show akkurat nå. 

![Thalictrum.]({{site.baseurl}}/assets/img/Thalictrum.JPG)

Crocosmia Lucifer eller værhane på norsk kommer trofast igjen hvert år. Et skikkelig blikkfang i bedet. 

![Crocosmia Lucifer.]({{site.baseurl}}/assets/img/Crocosmia Lucifer.JPG)

Sistemann ut i dag, som har blomstret fint hele sommeren, er løvemunn. Den sår jeg også mange varianter av. I år skal jeg ikke klippe vekk alle frøstandene, men prøve å få den til å så seg selv. 

![Løvemunn.]({{site.baseurl}}/assets/img/Løvemunn (2).JPG)

Ønsker alle en fin ny uke.
