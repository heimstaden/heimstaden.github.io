---
date: '2017-09-03 20:47 +0200'
layout: post
published: false
title: Velkommen september
description: 'Hagen går inn i sin siste fase og det er tid for å nyte. '
thumbnail: Fuchsia%20Charlie%20Dimmock%202017.JPG
---

De siste årene har september vært en herlig måned og sensommeren her i vest har startet veldig bra i år også. Derfor har jeg ingen problemer med å ønske september velkommen. Det er selvfølgelig mange planter som har takket for seg, men så finnes det heldigvis mange som blir finere og finere jo lenger ut på høsten man kommer. Av sommerblomstene er det Fuchsia, Flittig Lise, Blodbeger, Dahlia, Gazania, Cosmos, Oxalis og Rudbeckia som er høstfavorittene.  Noen av dem har jeg vist frem før, så i dagens innlegg er det Fuchsia, Flittig Lise og Rudbeckia som skal få oppmerksomhet av sommerblomstene.

![Fuchsia Charlie Dimmock 2017]({{site.baseurl}}/assets/img/Fuchsia Charlie Dimmock 2017.JPG)

![Fuchsia Maxima 2017]({{site.baseurl}}/assets/img/Fuchsia Maxima 2017.JPG)

<!--more-->

Fuchsia har jeg mange av etter hvert. Noen ny kommer til og andre forsvinner. 

![Fuchsia Rohees Denebola 2017]({{site.baseurl}}/assets/img/Fuchsia Rohees Denebola 2017.JPG)

Flittig Lise sådde jeg for første gang i år og det blir ikke siste gang. På nordsiden av huset er det mye skygge og jeg har prøvd meg fram med mange ulike planter. Her har nå Flittig Lise og Fuchsia fått sine faste plasser. 

![Flittig Lise 2017]({{site.baseurl}}/assets/img/Flittig Lise 2017.JPG)

Her er Rudbeckia i selskap med en limegrønn klokketobakk, Nicotiana langsdorfii og Svartsurbær, Aronia melanocarpa. Svartsurbær står i potte og har klart seg gjennom sin første vinter. Nå begynner den å vise frem sine flotte høstfarger. 

![Aronia melanocarpa Moskva E]({{site.baseurl}}/assets/img/Aronia melanocarpa Moskva E.JPG)

![Rudbeckia Rustic Dwarf og klokketobakk]({{site.baseurl}}/assets/img/RUDBECKIA Rustic Dwarf og klokketobakk.JPG)

Noen stauder er i gang med sin andre blomstring og i går fikk jeg øye på en akeleie som fortsatt blomstret. Akeleier i september har jeg aldri sett før. 
Høstfloksen begynner å bli litt sliten, men Phlox Sherbet Blend er litt senere enn de andre. 

![Phlox Sherbet Blend]({{site.baseurl}}/assets/img/Phlox Sherbet Blend.JPG)

Solhattene har ikke vært mye å skryte av i år, men Echinacea purpurea Green Envy har kommet med noen få blomster. 

![Echinacea purpurea green Envy 2017]({{site.baseurl}}/assets/img/Echinacea purpurea Green Envy 2017.JPG)

Sedum eller Oktoberbergknapp har forsiktig startet å vise farge og tiltrekker seg både sommerfugler og humler. Fire nye Sedum har fått plass i hagen i sommer og jeg gleder meg til de får vokst seg litt til. Takk til Marit med bloggen Marits hagedagbok for tips. Har på følelsen at dette vil bli en ny dille.

![Mørkbladet Sedum 2017]({{site.baseurl}}/assets/img/Mørkladet Sedum 2017.JPG)

![Sedum og humle]({{site.baseurl}}/assets/img/Sedum og humle.JPG)

![Sedum cauticola]({{site.baseurl}}/assets/img/Sedum cauticola.JPG)

Med Syrinhortensiaen Hydrangea paniculata limelight ønsker jeg alle en flott høstuke! 

![Hydrangea paniculata Limelight]({{site.baseurl}}/assets/img/Hydrangea paniculata limelight.JPG)




