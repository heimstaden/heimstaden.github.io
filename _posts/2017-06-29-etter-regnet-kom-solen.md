---
date: '2017-06-29 21:39 +0200'
layout: post
published: true
title: Etter regnet kom solen
description: >-
  Endelig stoppet regnet og vi fikk litt sol og sommer her i Bergen også. Det
  var på tide for enkelte planter holdt på å drukne. Nå skinner de igjen. 
thumbnail: Oxalis5202017.JPG
---

Det tar heldigvis ikke lang tid før plantene retter seg opp etter alt regnet. Flere iris er i gang med blomstringen, så her er dem som lyser opp i bedene nå.Trykker du inn på bildene, får du opp navnene på dem jeg kjenner de riktige navnene på.

![Iris sibirica Contrast in Style]({{site.baseurl}}/assets/img/Iris sibirica Contrast in Styles 2017.JPG)

![Iris Sparkling rose]({{site.baseurl}}/assets/img/Iris Sparkling rose 2017.JPG)

![Iris versicolor Kermesina]({{site.baseurl}}/assets/img/Iris versicolor Kermesina 2017.JPG)

<!--more-->

Nå er det også tid for Geranium. Noen har blomstret lenge og flere kommer etter hvert. Jeg delte og flyttet en del i fjor, så det tar vel litt tid før de kommer skikkelig i gang igjen. Humlene elsker dem.

![Geranium cantabrigense Cambridge]({{site.baseurl}}/assets/img/Geranium cantabrigiense Cambridge 2017.JPG)

![Geranium og Saxifraga Urbium]({{site.baseurl}}/assets/img/Geranium og Saxifraga Urbium 2017.JPG)

Det er frodig i bedene og her har noen dannet en fin gruppe sammen. Til høyre ser du en lilla Prydsvinerot, i midten er det muligens en salvie sammen med Iris chrysographes og bak svever Allium siculum.

![Frodig]({{site.baseurl}}/assets/img/Frodig.JPG)

En plante jeg har fått mer og mer sansen for er etasjeprimula. Her er Primula Japonica Miller´s crimson, men jeg synes den er veldig lys rosa i forhold til andre bilder når jeg googler den. Det kommer stadig nye etasjer oppover. Her kan det bli en ny favoritt. 

![Primula japonica Millers crimson]({{site.baseurl}}/assets/img/Primula Japonica Millers crimson 2017.JPG)

Fjellflokken eller Polemonium Boreale har også startet showet og den holder det gående helt til frosten hvis jeg klipper bort de visne blomstene etter hvert. Den frør seg en del, men det er ikke plagsomt, for den er lett å luke vekk. 

![Polemonium Boreale]({{site.baseurl}}/assets/img/Polemonium Boreale 2017.JPG)

Flere roser har også kommet i gang. Her er favoritten Sissel Renaissance. Det har aldri vært så voldsom blomstring på denne, men den lukter så helt utrolig godt. 

![Sissel Renaissance]({{site.baseurl}}/assets/img/Sissel Renaissance 2017.JPG)

Sistemann ut i dag er en arveplante etter min mor, en eller annen Oxalis. Med litt sol kom blomstringen skikkelig i gang på denne også. Når den visner klippes den ned og da tar det ikke lang tid før den er i gang igjen. Hele sommeren holder den det gående. Denne må overvintres inne.

![Oxalis]({{site.baseurl}}/assets/img/Oxalis 2017.JPG)

Ønsker alle fine sommerdager fremover!
