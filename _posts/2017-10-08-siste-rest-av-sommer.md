---
date: '2017-10-08 20:44 +0200'
layout: post
published: false
title: Siste rest av sommer
---

I helgen har jeg begynt å rydde i krukker og kar. Selv om mange fremdeles står fint, må jeg bare komme i gang. Noen steder i Norge har allerede hatt besøk av frosten. Engletrompeter og diverse annet skal overvintres på planterom med lys. Knollene av Dahlia og Canna må tørke før jeg pakker dem i avispapir og oppbevarer dem mørkt og kjølig. Jeg kunne ta inn en stor bukett med Dahlia før restene ble kastet. 

![Siste buketter]({{site.baseurl}}/assets/img/Siste%20buketter.JPG)
<!--more-->
Alle Fuchsia er nå samlet rett ved boden der de skal få tilbringe vinteren. Kort vei inn hvis det plutselig skulle bli frost. Fuchsia er finest nå rett før de skal inn, så jeg venter enda litt til.
Lunaria annua har fått beholde noen av frøkapslene fordi de er så fine. Ikke rart at de kalles judaspenger på norsk. 
Noen Primula har fått en ny blomstring på høsten, men det er første gang av Primula vialii har kommet med en bonusblomstring. Rosene er også i gang med ny blomstring. 
Endelig har også solsikken åpnet seg helt. 
Engletrompeten Super spot har fått en fin farge nå.
Oktoberbergknappen har stadig fint besøk av sommerfugler og humler.

