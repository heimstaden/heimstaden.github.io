---
date: '2017-12-03 16:49 +0100'
layout: post
published: false
title: "1.\tAdvent 2017"
thumbnail: Lyng.JPG
description: 'Da kan jeg endelig gå i gang med julepyntingen.  '
---

Så er endelig desember i gang og jeg gleder meg over julepynting ute og inne. Det er rett og slett herlig å lyse opp rundt omkring, mens vi venter på at sola skal snu. 

![Lyng med julelys]({{site.baseurl}}/assets/img/Lyng.JPG)

Sviblene som blomstret i mange måneder i fjor ble plantet ut i hagen og det gjenstår å se om de kommer tilbake. Nye svibler er drevet fram inne. De hvite var relativt raske med å komme i blomst, men de lilla har brukt flere uker, så dem får jeg komme tilbake til. Lukten er for sterk til at de kan stå inne, så de får være pynt ved inngangspartiet.

![Hvite svibler]({{site.baseurl}}/assets/img/Hvite svibler.JPG)

<!--more-->

Jeg er fortsatt nybegynner når det gjelder å lage kranser, men det blir litt lettere for hver gang. Her er to nye kranser laget av litt materialer fra hagen og litt fra butikken. Har brukt lenker med batterilys. 

![Julekrans 1]({{site.baseurl}}/assets/img/Julekrans med diverse fra hagen.JPG)

![Julekrans 2]({{site.baseurl}}/assets/img/Julekrans med granbar.JPG)

Julerosen er også på plass for å ønske velkommen inn.  

![Julerose]({{site.baseurl}}/assets/img/Julerose.JPG)

Ha en fin adventstid!
