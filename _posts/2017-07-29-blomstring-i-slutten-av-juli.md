---
date: '2017-07-29 18:57 +0200'
layout: post
published: true
title: Blomstring i slutten av juli
thumbnail: Astrid%20Lindgren%20og%20Ammi%20majus.JPG
description: Litt av hvert som blomstrer i julihagen
---


Rosene er nok på det fineste nå og de fleste er i blomst. Astrid Lindgren har nettopp åpnet sin første blomst. Det ser ut som den trives sammen med sommerblomsten Ammi majus som slynger seg rundt den.

![Astrid Lindgren og Ammi majus]({{site.baseurl}}/assets/img/Astrid Lindgren og Ammi majus.JPG)

Endelig har det blitt litt størrelse på klatrerosen Sympathie. 

![Klatrerosen Sympathie 2017]({{site.baseurl}}/assets/img/Klatrerosen Sympathie 2017.JPG)

<!--more-->

Jeg har ventet lenge på at rosen The Fairy skulle starte blomstringen. Kattemynten som den står sammen med har blomstret i godt over en måned nå, og de var plantet sammen for å bli fine naboer. Synes de kler hverandre godt.

![Kattemynte og rosen The Fairy]({{site.baseurl}}/assets/img/Kattemynte og rosen The Fairy.JPG)

New Dawn har blomstret godt og har fortsatt mange knopper, og Clematis Arabella er full i blomster. Gjentar nok meg selv her, men den er en av de mest blomsterrike klematisene mine. Den er den første til å blomstre og den som holder ut lengst på høsten.

![Clematis Arabella og rosen New Dawn]({{site.baseurl}}/assets/img/Clematis Arabella og rosen New Dawn.JPG)

Andre klematis som er i gang er Hagley Hybrid og Inspiration.

![Clematis Hagley Hybrid]({{site.baseurl}}/assets/img/Clematis Hagley Hybrid.JPG)

![Clematis Inspiration 2017]({{site.baseurl}}/assets/img/Clematis Inspiration.JPG)

En rosa Mjødurt har også fått en plass i hagen, gave fra en annen hageglad. 

![Filipendula purpurea]({{site.baseurl}}/assets/img/Filipendula purpurea.JPG)

Den første dagliljen åpnet sin første blomst i dag. Den har ikke blomstret før i år, så jeg var spent på fargen. Dette skal være Hemerocallis Moses fire. 

![Hemerocallis Moses fire]({{site.baseurl}}/assets/img/Hemerocallis Moses fire  .JPG)

Høstfloksen har likt de varme dagene i forrige uke så de har nå startet showet. Veldig kraftige og fine planter som blir større for hvert år. Her er de tre som er i gang. 

![Phlox Purple Eye Flame]({{site.baseurl}}/assets/img/Phlox Purple Eye Flame 2017.JPG)

![Phlox paniculata 2017]({{site.baseurl}}/assets/img/Phlox paniculata.JPG)

![Phlox paniculata swizzle og prydtobakk]({{site.baseurl}}/assets/img/Phlox paniculata swizzle og prydtobakk.JPG)

Ha en god helg!
