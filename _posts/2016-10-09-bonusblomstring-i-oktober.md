---
date: '2016-10-09 20:44 +0200'
layout: post
published: false
title: Bonusblomstring i oktober
thumbnail: Engletrompet.JPG
description: >-
  Høsten er her for fullt og da kommer gjerne noen av staudene med en ekstra
  blomstring. Nå er det snart på tide å ta inn overvintringsplantene, og jeg
  venter bare litt til.
---

Vi har allerede kommet en uke inn i oktober og for en uke. Sol og blå himmel hver eneste dag og det skal vare langt ut i neste uke.  Det passer meg bra for da er jeg så heldig å ha høstferie. 
Nå er de fleste Fuchsia tatt inn og potter og kar er vasket og ryddet vekk. De andre inn - og ut plantene skal snart få komme i hus. Klarer ikke å ta inn engletrompeter som står i blomst riktig enda. Trykker du ikk på bildene få du opp navnene på plantene.

![Brugmansia Salmon Perfection.]({{site.baseurl}}/assets/img/Engletrompet.JPG)
Nå skal hagen klargjøres til vinteren og løk skal plantes. Stauder har blitt delt og noen bed har fått seg en ansiktsløfting. Men fortsatt kan vi nyte høstblomstene. En av dem som jeg synes er blant de fineste på denne tiden er oktoberbergknapp eller Sedum Spectabile. Den er elsket av alle insekter og på denne tiden summer det godt her. 

![Sedum Spectabile.]({{site.baseurl}}/assets/img/Oktoberbergknapp.JPG)

<!--more-->

En annen som også må nevnes er klaseormedruen, Cimicifuga ramosa 'Brunette'. Nydelige blomsterspir på mørkt bladverk. Man kjenner den deilige lukten når man går forbi. Den er også veldig populær blant insektene.

![Cimifuga ramosa Brunette.]({{site.baseurl}}/assets/img/Cimicifuga ramosa Brunette.JPG)

Så er det også noen som kommer med en ny runde med blomster på høsten. Roser, storstjerneskjerm, geranium gleder oss med nytt flor. 

![Gjenblomstring på Goldelse.]({{site.baseurl}}/assets/img/Gjenblomstring på Goldelse.JPG)

![Gjenblomstring på Gebruder Grimm.]({{site.baseurl}}/assets/img/Gjenblomstring på Rose Gebruder Grimm.JPG)

![Astrantia Venice.]({{site.baseurl}}/assets/img/Astrantia Venice.JPG)

![Geranium Rozanne.]({{site.baseurl}}/assets/img/Geranium Rozanne.JPG)

Det er jo også noen sommerblomster som ikke har gitt opp. Cosmos i motlys gir jo nesten sommerstemning. 

![Cosmos.]({{site.baseurl}}/assets/img/Cosmos.JPG)

Ønsker alle en fin ny høstuke.
