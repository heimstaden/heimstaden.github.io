---
date: '2016-09-04 19:07 +0200'
layout: post
published: true
title: Septemberhagen
description: >-
  Vi har gått over i september og fått litt etterlengtet sol og varme. Mange
  flotte planter som blomstrer om høsten også. Når solen titter fram kommer det
  gjerne litt sommerfugler også.
thumbnail: Liatris%20spicata.JPG
---

Så er august over og vi går inn i den første skikkelige høstmåneden. Men hva skjer? Nå kommer solen med sommervarme og blå himmel. Det er bare å nyte.

Det er helt utrolig at det finnes planter igjen som ikke har gitt opp. Høstblomstrende stauder forlenger sesongen og lyser opp.

Hvitfredløs blomstrer med nikkende blomster. Den tar etterhvert stor plass, så den må passes litt på slik at den ikke tar overhånd i bedet. 

![Lysimachia clethroides.]({{site.baseurl}}/assets/img/Lysimachia clethroides.JPG)

En annen som våkner opp på høsten er Gentiana Makinoi Royal Blue. 

![Gentiana Makinoi Royal Blue. ]({{site.baseurl}}/assets/img/Gentiana makinoi Royal Blue.JPG)

<!--more-->

Hjortetrøst er også en spennende høstplante. Det finnes litt forskjellige typer. Jeg er ikke helt sikker på hvem jeg har. Den er ca. 1,50 høy. Elsket av sommerfugler og humler. Det var selvfølgelig ingen på besøk når jeg tok bildet.

![Eupatorium.]({{site.baseurl}}/assets/img/Eupatorium.JPG)

Sedum har jeg flere typer av. Akkurat nå er det mørkbladet Sedum som er kommet lengst med fine høstfarger.

![Mørkbladet Sedum.]({{site.baseurl}}/assets/img/Mørkbladet Sedum.JPG)

Duehode står også i full blomst på denne tiden. Den finnes også i hvit.

![Chelone obliqua.]({{site.baseurl}}/assets/img/Chelone%20obliqua.JPG)

Søyleblomst er også elsket av sommerfugler og humler. Her var jeg heldig å få besøk mens kamera var framme. Denne finnes også i hvit. 

![Liatris spicata.]({{site.baseurl}}/assets/img/Liatris spicata.JPG)

Hortensia har jeg ikke vært særlig heldig med tidligere så derfor har det ikke vært mange av dem i hagen. I fjor kom jeg over denne Syrinhortensiaen og da var det gjort. Nå er det plutselig 4 nye her, men kun to som blomstrer i år.    

![Hydrangea paniculata Limelight.]({{site.baseurl}}/assets/img/Hydrangea paniculata Limelight.JPG)

![Hydrangea Macrophylla White in red.]({{site.baseurl}}/assets/img/Hydrangea Macrophylla White in red.JPG)

Ha en fin ny uke!
