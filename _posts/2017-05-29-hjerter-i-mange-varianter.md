---
date: '2017-05-29 20:33 +0200'
layout: post
published: false
title: Hjerter i mange varianter
description: >-
  Her er hjertene som vokser i hagen og noen andre som er hjertelig velkommen år
  etter år.
thumbnail: Lamprocapnos%20spectabilis%20Valentine.JPG
---

I år har det blitt noen nye hjerter, en som bærer det flotte navnet Lamprocapnos spectabilis Valentine og en rosa småhjerte med navnet Dicentra formosa, King of Hearts. Den er litt liten enda og blomstene er ikke helt utsprunget, men jeg håper den vil vise seg litt mer fram utover sommeren. Oppdaget også at jeg hadde en Dicentra eximia Alba, så da ble det plutselig en fin liten samling. Det fine med Dicentra formosa er at de blomstrer lengre enn de vanlige løytnantshjertene. Trykker du deg inn på bildene, får du opp navnene på dem jeg kjenner de riktige navnene på.

![Lamprocapnos spectabilis Valentine]({{site.baseurl}}/assets/img/Lamprocapnos spectabilis Valentine.JPG)

![Dicentra formosa King of Hearts]({{site.baseurl}}/assets/img/Dicentra formosa, King of Hearts.JPG)

![Dicentra eximia Alba]({{site.baseurl}}/assets/img/Dicentra eximia Alba.JPG)

<!--more-->

De vanlige hvite løytnantshjertene Lamprocapnos spectabilis Alba vokser og blir større og større for hvert år. Jeg delte dem i fjor og nå kommer de fint igjen. 

![Lamprocapnos spectabilis alba]({{site.baseurl}}/assets/img/Lamprocapnos spectabilis alba.JPG)

Men de rosa løytnantshjertene blir det færre og færre blomster på. Hva gjør jeg feil? De står i halvskygge med passe fuktighet og sturer. Er det noen som har et godt råd? 

![Lamprocapnos spectabilis 2]({{site.baseurl}}/assets/img/Lamprocapnos spectabilis 2.JPG)

Utenom hjertene har akeleiene begynt å vise seg fram. De er et syn der de står og vaier i vinden. Her har det blitt noen flere siden i fjor. 

![Aquilegia vulgaris Pink Petticoat 2]({{site.baseurl}}/assets/img/Aquilegia vulgaris Pink Petticoat 2.JPG)

Den lilla Valmuesøsteren har blitt til mange og har funnet seg noen fine partnere. Fargen går både i lilla, rosa og blått og jeg kan ikke få nok av dem. Nå står det mange frøplanter og venter på å bli store nok til å plantes ut. Tror jeg skal vente en god stund for de er snacks for sneglene. 

![Meconopsis grandis burgundy med gode naboer]({{site.baseurl}}/assets/img/Meconopsis grandis burgundy med gode naboer.JPG)

Nå kommer også stemoren som jeg sådde i januar. Ingen vår og sommer uten stemor. Den svarte må jeg ha hvert eneste år. 

![Svart stemor 2]({{site.baseurl}}/assets/img/Svart stemor 2.JPG)

Ha en riktig fin uke!
