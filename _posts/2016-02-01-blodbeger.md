---
layout: post
thumbnail: Blodbeger.JPG
description: Blodbeger er en god klatreplante som man trenger å så tidlig. Her er noen tips til hvordan du får den til.
published: true
title: Blodbeger
---


En sommerblomst som også må sås tidlig er blodbeger, Rhodochiton atrosanguineus. De ble plantet i minidrivhus på baderomsgulvet i begynnelsen av januar og etter en uke kom de første spirene. De fikk stå noen dager til slik at det kom litt flere spirer, og deretter ble de flyttet under plantelys i ca. 15 grader. Noen synes denne er vanskelig å få til, men det har jeg ikke opplevd. 

![Blodbeger]({{site.baseurl}}/assets/img/Blodbeger i blomst.JPG)

<!--more-->

Når spirene har fått sitt første ordentlige bladpar, som kommer etter dem som først stikker opp av jorda, pleier jeg å prikle dem. Da deler jeg dem opp og setter ca. 4 stykker i hver potte. Når det kommer hvite røtter i bunnen av potten, deler jeg dem igjen og gir dem nye potter. Når de virkelig kommer i vekst, kan de bli lange og vikle seg inn i alt som er rundt. Kniper du av de lange rankene får du kraftigere planter. 
Dette er planter som du kan overvintre inne hvis du har plass. Klipp dem ned og plasser dem kjølig og lyst. 

![Blodbeger kan bli stor i løpet av en sesong.]({{site.baseurl}}/assets/img/Blodbeger.JPG)

Trykk på bildet for å se alle bildene!

![Blodbeger på overvintring]({{site.baseurl}}/assets/img/Overvintret blodbeger.JPG)
