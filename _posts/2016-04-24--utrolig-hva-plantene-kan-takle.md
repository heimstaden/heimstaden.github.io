---
date: "2016-04-24 18:35 +0200"
layout: post
thumbnail: ""
description: ""
published: false
title: " Utrolig hva plantene kan takle"
---

I går våknet vi til snø. Blomstene hang litt med hodene til å begynne med, men i løpet av noen timer ristet de av seg snøen, stod imot haglebygene og lot seg rett og slett ikke knekke. 
Snøklokker, iris og krokus har sagt takk for seg for i år, men nye blomster har tatt over. Snøklokkene danner større og større tuer for hvert år som går. Vil du ha flere, graver du opp tuen, deler dem i mindre deler og planter dem der du vil ha dem.
Du kan få kjøpt dem som løk på høsten, men vær oppmerksom på at de skal plantes ferske. Det er derfor smartere å spørre noen om å få noen løker nå som de er avblomstret, enn å ta sjansen på løker til høsten. 
Primula, russeblåstjerner og perleblomster lar seg heller ikke stoppe av litt kjølig vårvær. Både perleblomster og russeblåstjerner er løk som kan deles på samme måte som snøklokker, men de trenger ikke å være ferske som snøklokkene.

![Perleblomster.]({{site.baseurl}}/assets/img/Muscari%2C%20perleblomst.JPG)

![Scilla, Russeblåstjerne.]({{site.baseurl}}/assets/img/Scilla.JPG)

<!--more-->

Det finnes utrolig mange flotte typer primula. Noen blomstrer på våren, andre blomstrer utover sommeren og høsten. Nå er vårens primula i gang. De lilla kulprimulaene på neste bilde stammer fra en og samme plante. De danner rosetter som er lette å dele fra hverandre når blomstringen er over. 

![Mange kuleprimulaer langs plenen.]({{site.baseurl}}/assets/img/Langs plenen.JPG)

![Hvit kuleprimula.]({{site.baseurl}}/assets/img/Primula denticulate hvit .JPG)

![Primula Julia hybrid Wanda.]({{site.baseurl}}/assets/img/Primula Julia hybrid Wanda.JPG)

Lungeurten danner også fine tepper på våren. Denne er også lett å dele opp selv om den ikke har rosetter. Bare pass på å få med noen røtter, så har du raskt flere planter av disse også.

![Pulmonaria eller Lungeurt.]({{site.baseurl}}/assets/img/Pulmonaria,lungeurt.JPG)

De første narcissene har åpnet seg, men mange flere kommer. Disse kan du også dele hvis de begynner å bli store. Men det er jo ganske fint med store tuer også. Det blir et fargekick om våren. 

![Første påskelilje.]({{site.baseurl}}/assets/img/Første påskelilje.JPG)

![Første pinselilje.]({{site.baseurl}}/assets/img/Årets første pinselilje.JPG)

De første tulipanene har forsiktig begynt å åpne seg, men det får bli et annet innlegg! 

Ha en fin ny uke!










