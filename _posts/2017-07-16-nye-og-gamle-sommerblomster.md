---
date: '2017-07-16 14:59 +0200'
layout: post
published: true
title: Nye og gamle sommerblomster
thumbnail: Dorotheanthus bellidiformis.JPG
description: Her er noen av sommerblomstene som er i gang med blomstringen.
---

Noen av sommerblomstene har kommet forsiktig i gang med blomstringen. Disse varer bare en sessong og må sås hvert år. Årets gledelige overraskelse er middagsblomstene. Disse har jeg aldri hatt før og de ble sådd i midten av februar. De åpner seg i sol, så det er ikke hver dag vi får se dem.  Men når solen titter frem åpner de seg opp og viser frem sine friske farger. Trykker du inn på bildene, får du opp navnene på dem jeg kjenner de riktige navnene på.

![Dorotheanthus bellidiformis]({{site.baseurl}}/assets/img/Dorotheanthus bellidiformis.JPG)

En annen overraskelse er Flittig Lise som også ble sådd i februar. De har jeg prøvd før uten noe bra resultat, men i år blomstret de allerede før de ble plantet ut. Mye lys var nok riktig medisin for å få fine planter. De liker både skygge og fuktighet og sneglene er ikke spesielt interessert i dem. 

![Flittig Lise]({{site.baseurl}}/assets/img/Flittig Lise.JPG)

<!--more-->

På nordsiden av huset har vi en lun krok som har formiddagssol. I vår ville jeg prøve å lage litt middelhavsstemning her. Terracotta krukker ble kjøpt inn og fylt med blå hengelobelia. Jeg så for meg at de skulle flomme nedover veggen. Det er jo ikke så mye sol der, så foreløpig har de ikke tatt helt av. 

![Middelhavsstemning]({{site.baseurl}}/assets/img/Middelhavsstemning.JPG)

Neste overraskelse er Tvillingblomst, også prøvd for første gang. De er fine nederst på de største krukkene med engletrompeter. Kom raskt i gang med blomstringen gjorde de også og er tette og fine.

![Diascia barberae Pink Queen]({{site.baseurl}}/assets/img/Diascia barberae Pink Queen.JPG)

Nestemann ut har jeg hatt i flere år nå, men i år har jeg plantet flere sammen slik at de har blitt litt kraftigere. De er plantet rundt roser, Verbena og Cosmos. De slynger seg så fint inn og minner om hundekjeks. 

![Ammi majus og Rose of Sweden]({{site.baseurl}}/assets/img/Ammi Majus  og Rose of Sweden.JPG)

![Verbena bonariensis]({{site.baseurl}}/assets/img/Verbena bonariensis.JPG)

Hvert år sår jeg også Schizanthus. På norsk kalles den fattigmannsorkide fordi blomstene likner på enkelte orkideer. De blomstrer hele sommeren hvis man fjerner de visne blomstene.  

![Schizanthus Large Flowered mixed]({{site.baseurl}}/assets/img/Schizanthus Large Flowered Mixed.JPG)

Andre faste gjester om sommeren er blomstertobakk og prydtobakk. Fås i mange ulike farger og høyder.

![Blomstertobakk Perfume F1Trinity]({{site.baseurl}}/assets/img/Blomstertobakk F1 Perfume Trinity.JPG)

![Prydtobakk Lime Green ]({{site.baseurl}}/assets/img/Prydtobakk Lime Green 2017.JPG)

Hvert år har jeg også Cosmos. De sår jeg i mars og de blomstrer trofast gjennom sommeren dersom man kniper av de som er visne. Finnes også i mange ulike farger og høyder. Ikke alle har begynt blomstringen enda, men Cosmos bipinnatus Sonata Series White er førstemann ut. Jeg synes den er ekstra fin fordi den er lav og blomstene er forholdsvis store.
![Cosmos bipinnatus Sonata Series White]({{site.baseurl}}/assets/img/Cosmos bipinnatus Sonata Series White.JPG)

Sistemann ut i dag er løvemunn. Jeg starter å så dem i februar og planter de i potter og bed. Den hvite var først ute med å åpne sine vakre blomster.

![ Antirrhinum majus White Spire]({{site.baseurl}}/assets/img/Antirrhinum majus White Spire.JPG)

Når høsten kommer plukker jeg av de visne frøstandene på sommerblomstene, tørker frøene og oppbevarer de i konvolutter. Da har jeg frø til neste sessong.  

Ha en fin ny uke!
