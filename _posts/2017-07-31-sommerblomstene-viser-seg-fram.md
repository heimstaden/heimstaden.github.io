---
date: '2017-07-31 21:09 +0200'
layout: post
published: false
title: Sommerblomstene viser seg fram
---

I år har jeg sådd flere sommerblomster enn vanlig og det er alltid gøy når både nye og gamle dukker opp. Nå har de vokst litt mer og da gir de utrolig mye farger til krukker og bed. Mens regner plasker ned på utsiden, koser jeg meg med bilder av årets sommerblomster og venter på mer sommervær. Schizanthus er en gjenganger og den blir man rett og slett glad av. Trykker du inn på bildene, får du opp navnene på dem jeg kjenner de riktige navnene på.

![Schizanthus]({{site.baseurl}}/assets/img/Schizanthus.JPG)

En annen sommerblomst jeg har blitt glad i er Salvia viridis Blue Monday. Lett å så fra frø og den kan fint så seg selv hvis man lar frøkapslene sitte på. Her er den blå, men jeg har også en rosa som snart er like fin. 

![Salvia viridis Blue Monday]({{site.baseurl}}/assets/img/Salvia viridis Blue Monday.JPG)

<!--more-->

Cosmos er også en fast sommergjest. Her er noen av de som blomstrer nå.

![Cosmos bipinnatus Sonata Series White 2017]({{site.baseurl}}/assets/img/Cosmos bipinnatus Sonata Series White 2017.JPG)

![Cosmos bipinnatus Popsocks]({{site.baseurl}}/assets/img/Cosmos bipinnatus Pink Popsocks.JPG)

![Cosmos Fizzy Pink]({{site.baseurl}}/assets/img/Cosmos Fizzy Pink.JPG)

Hvert år prøver jeg noen nye. Ny av året er Cosmos bipinnatus Cupcakes med en litt annen form. Håper de kommer med flere farger etterhvert.

![Cosmos bipinnatus Cupcakes]({{site.baseurl}}/assets/img/Cosmos bipinnatus Cupcakes.JPG)

I mange år har jeg samlet på noen Dahlia. De siste årene har de vært et sørgelig syn, men i år har de blitt kraftige planter med mange knupper. Nå har de begynt å blomstre. Her er tre av dem.

![Dahlia Arabian night 2017]({{site.baseurl}}/assets/img/Dahlia Arabian night 2017.JPG)

![Dahlia Famosa 2017]({{site.baseurl}}/assets/img/Dahlia Famosa 2017.JPG)

![Rosa ukjent Dahlia]({{site.baseurl}}/assets/img/Rosa ukjent Dahlia.JPG)

En annen fast sommergjest er løvemunn. For en herlig sommerblomst med alle sine fargekombinasjoner. 

![Antirrhinum]({{site.baseurl}}/assets/img/Antirrhinum.JPG)

![Antirrhinum majus White Spire 2017]({{site.baseurl}}/assets/img/Antirrhinum majus White Spire 2017.JPG)

Dette var foreløpig status for årets sommerblomster. Flere oppdateringer kommer etterhvert som de kommer i blomst.




