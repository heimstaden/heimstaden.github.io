---
date: '2017-12-28 17:32 +0100'
layout: post
published: false
title: Tilbakeblikk på 2017
---

Hageåret 2017 er snart forbi og jeg har stupdykket i arkivet for å finne favoritter fra hver måned. Januar startet med snø og i februar ble det kaldt nok til å lage islykter. Snøklokker og  krokus kan også titte frem i februar hvis vi er heldige.

![Januar]({{site.baseurl}}/assets/img/Januar.JPG)

![Islykter i februar]({{site.baseurl}}/assets/img/Islykter i februar.JPG)

<!--more-->

I mars var det mye som skjedd. Snøklokker, krokus, lerkespore, hestehov, blåveis og lyng begynte  å gi farge til hagen igjen. Men våririsen Iris Reticulata blir favoritten her. 

![Iris Reticulata i mars]({{site.baseurl}}/assets/img/Iris Reticulata i mars.JPG)

I april er det lyngen som blir min favoritt. Den startet allered forsiktig i februar og den lyser opp i hagen i mange måneder. Primula og Narsisser sørger for mer farger.

![Lyng i april]({{site.baseurl}}/assets/img/Lyng i april.JPG)

Mai var tulipanenes tid, men perleblomster, ruteliljer, primula og rhododendron var sterke favoritter. På bildet her er det både perleblomster, tulipaner og primula.

![Mai]({{site.baseurl}}/assets/img/Mai.JPG)

I juni var det veldig mange som var favoritter. Først og fremst iris, valmuesøstre, klematis, akeleier, allium, storkenebb og mange flere. Jeg velger meg valmuesøstrene og allium.

![Juni]({{site.baseurl}}/assets/img/Juni.JPG)

I juli pleier rosene å være flotte. I år ble det for vått, men rosen Queen of Sweden får likevel bli favoritten i år.

![Juli]({{site.baseurl}}/assets/img/Juli.JPG)

I august var det også mange favoritter, men frøstjernen kommer på førsteplass.

![August]({{site.baseurl}}/assets/img/August.JPG)

I september kom endelig sommeren og da begynte sommerblomstene å bli skikkelig fine, så noen av mine fuchsia må bli favoritten.

![September]({{site.baseurl}}/assets/img/September.JPG)

Når sommeren er kald og våt trives ikke engeltrompetene mine. Da hender det at jeg må vente helt til oktober på noen av dem. Engletrompeten Angel Fantasy blir derfor favoritten i oktober.

![Oktober]({{site.baseurl}}/assets/img/Oktober.JPG)

November er måneden frosten kom på besøk.I mørke november er det derfor et rimfrostbilde som blir favoritten.

![November]({{site.baseurl}}/assets/img/November.JPG)

I den siste måneden i år blir det sviblene som går av med seieren. De må dessverre stå ute siden de har så intens lukt. Håper de varer like lenge som i fjor. Da stod de i fire måneder. 

Her er sommerens fineste nykommer. Middagsblomstene som jeg har vist bilder av flere ganger.

![Sommerens fineste nykommer]({{site.baseurl}}/assets/img/Sommerens fineste nykommer.jpg)

 Og det beste av alt, er at det ikke er lenge til vi får farger i hagen igjen.
 
 Ha en fortsatt fin romjul!



