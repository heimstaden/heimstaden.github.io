---
date: '2017-12-28 17:32 +0100'
layout: post
published: false
title: Tilbakeblikk på 2017
---

Hageåret 2017 er snart forbi og jeg har stupdykket i arkivet for å finne favoritter fra hver måned. Og det beste av alt, er at det ikke er lenge til vi får farger i hagen igjen.
Januar startet med snø og i februar ble det kaldt nok til å lage islykter. Snøklokker og en og annen krokus kan også titte frem i februar hvis vi er heldige.

![Januar]({{site.baseurl}}/assets/img/Januar.JPG)

![Islykter i februar]({{site.baseurl}}/assets/img/Islykter i februar.JPG)

<!--more-->

I mars er det mye som skjer. Snøklokker, krokus, lerkespore, hestehov, blåveis og lyng begynner å gi farge til hagen igjen. Men våririsen Iris Reticulata blir favoritten her. 

![Iris Reticulata i mars]({{site.baseurl}}/assets/img/Iris Reticulata i mars.JPG)

I april er det lyngen som blir min favoritt. Den har allerede blomstret en stund og den lyser opp i hagen. Primula og Narsisser sørger for mer farger.

![Lyng i april]({{site.baseurl}}/assets/img/Lyng i april.JPG)

Mai er tulipanenes tid, men perleblomster, ruteliljer, primula og rhododendron er sterke favoritter. På bildet her er det både perleblomster, tulipaner og primula.

![Mai]({{site.baseurl}}/assets/img/Mai.JPG)

I juni er det veldig mange som er favoritter. Først og fremst er det iris, valmuesøstre, klematis, akeleier, allium, storkenebb og mange flere. Jeg velger meg valmuesøstrene og allium.


