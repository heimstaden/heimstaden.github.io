---
date: '2018-01-23 18:18 +0100'
layout: post
published: false
title: Hagesesongen 2018 er i gang
---

Nå har vi hatt skikkelig vinter her i noen dager med snø, sol og fint skiføre. Det har vært noen deilige dager.

![Vinter]({{site.baseurl}}/assets/img/Vinter.JPG)

Innendørs er de første frøene kommet i jorda. Blodbeger, stemor og Verbena bonariensis trenger lang tid på å utvikle seg så dem sådde jeg i romjula. Dette er egenproduserte frø fra i høst. Nå har de begynt å spire og er flyttet under lys på et kjøligere sted. 

![Hengende blodbeger]({{site.baseurl}}/assets/img/Hengende blodbeger.JPG)

![Viola X wittrockiana]({{site.baseurl}}/assets/img/Viola x wittrockiana.JPG)

<!--more-->

Men så skal man jo ha litt mer frø av favorittene og da er det så utrolig mange fristelser på diverse frønettsteder. Her er noen av frøene som er bestilt fra Impecta, Chilternseeds, Svallowtailgardenseeds og Plant World Seeds. Bildene er hentet fra deres nettkataloger. 
De fleste er sommerblomster, men jeg har etterhvert fått veldig sansen for primula, så da ble det bestilt noen av disse også. De setter jeg ute slik at de får en kuldeperiode. 
Trykker du deg inn på hvert bilde får du opp navnene på plantene.

![Primula vialii]({{site.baseurl}}/assets/img/Primula vialii.JPG)

[Primula cockburniana](https://www.plant-world-seeds.com/store/search_for_item?utf8=%E2%9C%93&query=PRIMULA+COCKBURNIANA)

[Primula Alpicola](https://www.plant-world-seeds.com/store/search_for_item?utf8=%E2%9C%93&query=PRIMULA+ALPICOLA)

I fjor sådde jeg Ryllik for første gang. De ble jeg så fornøyd med at jeg må sikre meg noen frø i år også, i tilfelle de ikke kommer igjen.

[Ryllik](https://www.swallowtailgardenseeds.com/perennials/yarrow.html)

Blå og hvit klokkeranke skal også prøves igjen etter uttalige forsøk. Det blir store planter som klatrer, men lite blomster. I år skal jeg være ekstra tidlig ute. 

![Cobaea scandens]({{site.baseurl}}/assets/img/Cobaea scandens.jpg)

Ringblomster hører sommeren til og her fant jeg noen typer som jeg ikke kunne motstå. 

[Ringblomster](https://www.swallowtailgardenseeds.com/annuals/calendulaann.html)

Gazania sår jeg hvert år og i år har jeg endelig fått tak i frø igjen av en type med sølvfargede blader. Denne finnes også i en fargemiks med både gule, oransje, rosa og hvite blomster.

[Gazania](https://www.chilternseeds.co.uk/item_612G)



