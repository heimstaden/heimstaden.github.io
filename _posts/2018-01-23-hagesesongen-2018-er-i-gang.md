---
date: '2018-01-23 18:18 +0100'
layout: post
published: false
title: Hagesesongen 2018 er i gang
---

Nå har vi hatt skikkelig vinter her i noen dager med snø, sol, blå himmel og fint skiføre. Det har vært noen deilige dager, men nå har regnet kommet tilbake. 

![Vinter]({{site.baseurl}}/assets/img/Vinter.JPG)

Innendørs er de første frøene kommet i jorda. Blodbeger, stemor og Verbena bonariensis trenger lang tid på å utvikle seg, så dem sådde jeg i romjula. Dette er egenproduserte frø fra i høst. Nå har de begynt å spire og er flyttet under lys på et kjøligere sted. 

![Hengende blodbeger]({{site.baseurl}}/assets/img/Hengende blodbeger.JPG)

![Viola X wittrockiana]({{site.baseurl}}/assets/img/Viola x wittrockiana.JPG)

<!--more-->

Men så skal man jo ha litt mer frø av favorittene og da er det så utrolig mange fristelser på diverse frønettsteder. Her er noen av frøene som er bestilt fra Impecta, Chilternseeds, Svallowtailgardenseeds og Plant World Seeds. Jeg har laget lenke til der jeg har bestilt dem, men jeg har ikke reklameinntekter på dem. 
De fleste er sommerblomster, men jeg har etterhvert fått veldig sansen for primula, så da ble det bestilt noen av disse også. Dem setter jeg ut slik at de får en kuldeperiode. 

![Primula vialii]({{site.baseurl}}/assets/img/Primula vialii.JPG)

[Primula cockburniana](https://www.plant-world-seeds.com/store/search_for_item?utf8=%E2%9C%93&query=PRIMULA+COCKBURNIANA)

[Primula Alpicola](https://www.plant-world-seeds.com/store/search_for_item?utf8=%E2%9C%93&query=PRIMULA+ALPICOLA)

Blå og hvit klokkeranke skal også prøves igjen etter uttalige forsøk. Det blir store planter som klatrer, men lite blomster. I år skal jeg være ekstra tidlig ute. 
![Cobaea scandens]({{site.baseurl}}/assets/img/Cobaea scandens.jpg)

I fjor sådde jeg Ryllik for første gang. De ble jeg så fornøyd med at jeg må sikre meg noen frø i år også, i tilfelle de ikke kommer igjen.

[Ryllik](https://www.swallowtailgardenseeds.com/perennials/yarrow.html)

Ringblomster hører sommeren til og her fant jeg noen typer som jeg ikke kunne motstå. 

[Ringblomster](https://www.swallowtailgardenseeds.com/annuals/calendulaann.html)

Gazania sår jeg hvert år og i år har jeg endelig fått tak i frø igjen av en type med sølvfargede blader. Denne finnes også i en fargemiks med både gule, oransje, rosa og hvite blomster.

[Gazania](https://www.chilternseeds.co.uk/item_612G)

Sistemann ut i dag er jeg veldig spent på. Det er en løvemunn som kan bli 1,2 meter høy. Jeg har aldri hatt så høye løvemunn før, så dette blir spennende.

[Løvemunn](https://www.swallowtailgardenseeds.com/annuals/snapdragon.html#Chantilly-Series-snapdragon-seeds)

Nå håper jeg linkene fungerer, men jeg må advare mot mange fristelser :-)
