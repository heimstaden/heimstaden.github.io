---
date: '2017-10-13 18:50 +0200'
layout: post
published: false
title: Planter med dekorative blader Del 1
---

I dag har jeg lyst til å skrive om bladplanter. Bladplanter er planter som dyrkes først og fremst fordi de har et dekorativt bladverk. Det er rett og slett bladenes form og farge som er blikkfanget og ikke deres blomster, selv om de kan være fine de også. Mange av dem trives også i skygge og halvskygge og kan derfor være gode planter på vanskelige steder. Bedet nedenfor er rett under blåregnen og det er ikke så mye sol som trenger igjennom bladverket. Her er det en god blanding av både Heuchera og Hosta.

![I skyggen]({{site.baseurl}}/assets/img/I skyggen.JPG)

Langs østsiden av tomten har jeg et langt bed. Der har jeg plantet en rekke Heuchera eller alunrot i forkant av bedet. De blir ikke så høye og passer derfor godt her. De finnes i utrolig mange fargevarianter, så det har etter hvert blitt flere av dem. I juni og juli kommer de med sine beskjedne blomster som de sender opp som tynne spir. Mange av dem er ganske like, så det hender jeg går litt i surr med navnene. Disse visner ikke ned på vinteren, så de gir litt farge i bedene hele året.

![Heucherakant]({{site.baseurl}}/assets/img/Heucherakant.JPG)

![Heuchera Ginger Ale og Obsidian ]({{site.baseurl}}/assets/img/Heuchera Ginger Ale og Obsidian.JPG)

![Heuchera Shanghai]({{site.baseurl}}/assets/img/Heuchera Shanghai.JPG)

![Ukjent Heuchera]({{site.baseurl}}/assets/img/Ukjent Heuchera.JPG)

En annen bladfavoritt er hosta. De er det også mange ulike typer av. Fra de minste på ca. 20 cm til de største som kan bli over meteren høy. De danner etter hvert store tuer og kan bli riktig så omfangsrike etter noen år. Da kan de graves opp og deles og dermed har du mange flere planter. De visner ned om vinteren. Håper jeg ikke har gått surr i navnene her for det er så mange like her også. De første hostaskuddene som kommer opp om våren er så fine og dekorative.

![Hostaskudd]({{site.baseurl}}/assets/img/Hostaskudd.JPG)

![Hosta June]({{site.baseurl}}/assets/img/Hosta June.JPG)

![Hosta Fire and ice]({{site.baseurl}}/assets/img/Hosta Fire and Ice.JPG)

![Hosta Halycon]({{site.baseurl}}/assets/img/Hosta Halycon.JPG)




