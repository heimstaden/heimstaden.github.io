---
date: '2017-01-15 16:29 +0100'
layout: post
published: false
title: Favoritter fra juni 2016
thumbnail: Meconopsis%20grandis%20burgundy.JPG
description: >-
  Mens vi venter på våren er det kjekt å se tilbake på favorittene fra juni.
  Noen nykommere og noen gamle bekjente.
---

Juni er også en måned med mange favoritter. I fjor fikk jeg enda flere favoritter når nykommerne også begynte å blomstre. To nye Valmuesøstre blomstret for første gang i juni. De ble sådd vinteren 2014 og fikk umiddelbart status som favoritter. 
Trykker du inn på bildene, får du opp navnene på de plantene jeg kjenner det riktige navnet på.

![Meconopsis grandis Burgundy.]({{site.baseurl}}/assets/img/Meconopsis grandis burgundy.JPG)

![Meconopsis racemosa.]({{site.baseurl}}/assets/img/Meconopsis racemosa.JPG)

<!--more-->

Neste favoritt var blåregnen som jeg har hatt i hagen i fire år uten å se en eneste blomst. Jeg hadde nesten gitt opp håpet, men så bestemte den seg for å komme med en eneste blomst. Med den deilige duften måtte den jo bli en favoritt. Aner ikke hvor mange ganger jeg gikk forbi den for å lukte. 

![Wisteria Floribunda i blomst]({{site.baseurl}}/assets/img/Wisteria Floribunda.JPG)


Juni er også storkenebbene sin tid. Har etter hvert fått en liten samling av disse. Geranium magnificum Rosemoor får æren av å representere disse. 

![Geranium magnificum Rosemoor.]({{site.baseurl}}/assets/img/Geranium magnificum Rosemoor.JPG)

I de siste årene har det også kommet noen pioner inn i hagen. Trodde de var så vanskelige å få til, men etter et par år har de kommet med litt flere blomster hvert år. Blomstene står ikke så lenge, men de er så vakre at de fortjener en plass på favorittlisten. Her representert ved silkepionen Paeonia lactiflora Immaculee. 

![Paeonia lactiflora immaculee.]({{site.baseurl}}/assets/img/Paeonia lactiflora Immaculee.JPG)

Iris må jeg ha med på favorittlisten. Det begynner etter hvert å bli mange av dem, så denne ukjente iris får representere irisfavorittene.

![Ukjent iris.]({{site.baseurl}}/assets/img/Ukjent sibiriris.JPG)

Riddersporene starter også blomstringen i juni. Høye og flotte i mange fargevarianter. Liker så godt fargen på denne ukjente riddersporen. Helt klart en av riddersporefavorittene.

![Delphiniumfavoritt]({{site.baseurl}}/assets/img/Delphiniumfavoritt.JPG)


De siste to som også må få lov til å være med er Allium og Lerkespore. Den høyreiste Alliumen som står så lenge i blomst. Etter blomstring får den lov til å dekorere hagen med sine flotte frøstander. Lerkesporen Corydalis panda får avslutte junifavorittene.  Med sin intense blåfarge lyser den opp i hagen. Gleder meg til å se alle igjen om noen måneder!

![Allium Purple Sensation.]({{site.baseurl}}/assets/img/Allium Purple Sensation.JPG)

![Corydalis panda]({{site.baseurl}}/assets/img/Corydalis panda .JPG)
