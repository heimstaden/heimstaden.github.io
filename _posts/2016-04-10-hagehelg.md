---
date: "2016-04-10 19:57 +0200"
layout: post
thumbnail: "Lilla%20kuleprimula.JPG"
description: Fargene har kommet tilbake til hagen. Plantene popper opp av jorda og det skjer noe fra dag til dag.
published: false
title: Hagehelg.
---


Det har vært en fantastisk hagehelg og nå skjer det mye på en gang. Det er fortsatt liv i krokus og iris, men nå har også primulaene kommet igang. Flere vårblomster har våknet, blant annet blåveis og scillia i ulike farger. 

![Lilla kuleprimula.]({{site.baseurl}}/assets/img/Lilla kuleprimula.JPG)

![Rosa kuleprimula.]({{site.baseurl}}/assets/img/Rosa kuleprimula.JPG)

<!--more-->

Det er herlig med litt farger igjen.

![Blåveis.]({{site.baseurl}}/assets/img/Blåveis.JPG)

![Scillia.]({{site.baseurl}}/assets/img/Blå Scillia.JPG)

Fristelsene står i kø rundt omkring og man burde hatt skylapper på når man skal innom et hagesenter. Stemor i små hendige verandakasser som kan henges på rekkverk fikk være med meg hjem i dag. 

![Stemor i kasser.]({{site.baseurl}}/assets/img/Stemor i kasser.JPG)

Alle bed har fått en toppdressing med jord og litt kompost. Planter er flyttet og delt. Noen stauder tar ganske stor plass etterhvert som de vokser til, og da er det greit å flytte dem til et bedre sted. Andre stauder ønsker man flere av og da deler jeg av en bit, vanner godt og vips så har man flere. En grei regel å følge er at høstblomstrende stauder deles på våren og vårblomstrende stauder deles på høsten.

![Ny jord og kompost i bedene.]({{site.baseurl}}/assets/img/Farger.JPG)

Jeg tok også sjansen på å klippe ned rosene. For å få fine klatreroser med mye blomster, leste jeg et sted at du skulle bøye greinene nedover. Dette gjorde jeg for noen uker siden og nå er greinene fulle av nye skudd. Man "trigger" visst rosen til å sette fler skudd på den måten. Skal bli spennende å se om min spinkle klatrerose Sympathy blir kraftigere av dette. 

![Klatrerose.]({{site.baseurl}}/assets/img/Klatrerose.JPG)




