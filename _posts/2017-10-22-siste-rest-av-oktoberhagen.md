---
date: '2017-10-22 13:00 +0200'
layout: post
published: false
title: Siste rest av oktoberhagen
description: >-
  I går hadde vi en strålende høstdag med 17 grader. Ikke verst til å være 21.
  oktober.  Det må det jo bli bilder av.
thumbnail: Pynt%20ved%20inngangen.JPG
---

Nå er hagesesongen definitivt over for i år, bortsett fra litt løkplanting. Vi har enda ikke hatt frost, men mange av plantene og trærne har fått høstfargene på. Fortsatt er det noen planter som holder ut, men sommerblomstene er byttet ut med pyntekål og lyng. 

![Pynt ved inngangen]({{site.baseurl}}/assets/img/Pynt ved inngangen.JPG)

![Lyng]({{site.baseurl}}/assets/img/Lyng.JPG)

Det er fortsatt noen roser som blomstrer, men de er blitt litt mer blasse i fargen. Jeg er så fasinert av rosen Gebruder Grimm for den holder seg fin så lenge. Den blir blassere i fargen, men klarer fortsatt å se frisk ut. Fargen på oversiden og undersiden av kronbladene blir ganske forskjellig og det gjør den så vakker nå.

![Gebruder Grimm i oktober]({{site.baseurl}}/assets/img/Gebruder Grimm i oktober.JPG)

Sissel Renaissance er også i gang med mer blomstring og dufter like godt som i sommer.

![Sissel Renaissance i oktober]({{site.baseurl}}/assets/img/Sissel Renaissance i oktober .JPG)

<!--more-->

Klatrerosen Sympathie har et vell av knupper, men det spørs om de rekker å blomstre.

![Sympathieknupper]({{site.baseurl}}/assets/img/Sympathieknupper.JPG)

Geranium Rozanne har blomstret i hele sommer og har fortsatt ikke tenkt til å gi seg. Det samme har Gazania og Ryllik. 

![Geranium Rozanne i oktober]({{site.baseurl}}/assets/img/Geranium Rozanne i oktober.JPG)

![Gazania i oktober]({{site.baseurl}}/assets/img/Gazania i oktober.JPG)

![Achillea Summer Berries i Oktober]({{site.baseurl}}/assets/img/Achillea Summer Berries i Oktober.JPG)

Skyggeliljen er blitt en stor tue og i år er den full av blomster.  Fint med noe som blomstrer sent på høsten også.

![Tricyrtus]({{site.baseurl}}/assets/img/Tricyrtus.JPG)

Jeg oppdaget plutselig at Hortensiaen hadde fått en ny blomst. Jeg liker så godt denne typen med litt flatere blomster.  Dessuten er den lettere å få blomster på år etter år. 

![Hortensia]({{site.baseurl}}/assets/img/Hortensia.JPG)

Oktoberbergknappen er nå på det stadiet der fargen er på det sterkeste og den er full av ulike nyanser av rosa. Her har den fått besøk av en sliten Rudbeckia Cherry Brandy. 

![Rudbeckia Cherry Brandy og oktoberbergknapp]({{site.baseurl}}/assets/img/Rudbeckia Cherry Brandy og oktoberbergknapp.JPG)

I vår sådde jeg også Rudbeckia hirta, Toto Rustic. Den har nå endelig bestemt seg for å vise fram høstfargene sine.

![Rudbeckia hirta Toto Rustic]({{site.baseurl}}/assets/img/Rudbeckia hirta, Toto Rustic.JPG)

Ha en flott ny høstuke!





