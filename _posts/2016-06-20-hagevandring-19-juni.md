---
date: '2016-06-20 15:43 +0200'
layout: post
published: false
title: Hagevandring i juni.
thumbnail: Silkepion.JPG
description: Her er noen bilder fra hagen i juni. Det meste blomstrer akkurat nå.
---

I dag kom endelig regnet og det trengtes virkelig. Her er trepionen avblomstret, men silkepionen har åpnet sine enorme blomster. Har egentlig ikke brydd meg så mye med å ha pioner i hagen tidligere, for jeg trodde de var så vanskelig å få de til. Men da jeg først fikk en i blomst, ble det straks mer spennende. Fortsatt er det noen som ikke har blomstret, men jeg er tålmodig og håper de kommer til neste år. Trykker du inn på bildene får du opp navnene på de plantenavnene jeg kjenner.

![Paeonia Suffruticosa, trepion.]({{site.baseurl}}/assets/img/Trepion.JPG)

![Paeonia lactiflora Immaculee, silkepion.]({{site.baseurl}}/assets/img/Silkepion.JPG)

<!--more-->

Humlene surrer godt rundt omkring og storkenebbene er særlig omsvermet. 

![Ukjent Geranium.]({{site.baseurl}}/assets/img/Ukjent Geranium.JPG)

Det finnes mange primulaer i hagen her. Før trodde jeg at de kun var vårblomster, men det finnes visst mange ulike typer som blomstrer utover sommeren og høsten også. Her er en etasjeprimula som blomstrer nå. 

![Ukjent etasjeprimula.]({{site.baseurl}}/assets/img/Ukjent etasjeprimula.JPG)

Primula vialii er en artig primula som virkelig klarer å vise seg frem. 

![Primula vialii.]({{site.baseurl}}/assets/img/Primula vialii.JPG)

I februar sådde jeg frø av Canna. De har nå blitt kraftige planter og den ene har begynt blomstringen. Likte veldig godt denne fargen. 

![Canna.]({{site.baseurl}}/assets/img/Canna.JPG)

I vår gjorde jeg noen endringer i rosebedet. Plantet inn noen hvite bunndekkroser White Cover og Veronica austriaca teucrium Knall Blau. De ble fine naboer.

![Veronica og White Cover.]({{site.baseurl}}/assets/img/Veronica og rose.JPG)

Ha en fin ny uke!










