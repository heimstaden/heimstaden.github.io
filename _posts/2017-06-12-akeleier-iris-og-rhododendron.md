---
date: '2017-06-12 19:47 +0200'
layout: post
published: false
title: 'Akeleier, Iris og Rhododendron'
---

Det er fortsatt akeleier som blomstrer. De er fine og grasiøse alene eller sammen med andre. 

![Fylt akeleie 1]({{site.baseurl}}/assets/img/Fylt%20Akeleie%201.JPG)

![Lilla Akeleie]({{site.baseurl}}/assets/img/Lilla akeleie.JPG)

<!--more-->

![Lys lilla Akeleie]({{site.baseurl}}/assets/img/Lys lilla akeleie.JPG)

![Iris germanica og Akeleie]({{site.baseurl}}/assets/img/Iris germanica og akeleie.JPG)

Noen av irisene er kommet forsiktig i gang med blomstringen og jeg gleder meg til at resten skal følge etter. Iris er blant storfavorittene i hagen. På lørdag plantet jeg ni nye, men de får jeg nok ikke se før til neste år. Den mørke irisen er en Iris chrysographes eller stråleiris på norsk.  Jeg tok frø av den for 3 år siden og nå er det endelig kommet blomster på disse også.

![Iris chrysographes 1]({{site.baseurl}}/assets/img/Iris%20chrysographes%201.JPG)

Iris sibirica har jeg etter hvert fått mange av rundt omkring i hagen. Selv om de vaier på høye stilker tåler de godt både regn og vind her på Vestlandet.  Skulle bare ønske de kunne blomstre hele sommeren, men jeg får nyte dem så lenge det varer. 

![Iris sibirica]({{site.baseurl}}/assets/img/Iris sibirica 1.JPG)

I oktober i fjor blomstret Iris germanica Night Owl. Nå blomstrer den igjen på et mer normalt tidspunkt. Vi har hatt en del vind i det siste og denne ble knekt av, så den fikk derfor komme inn på bordet. 

![Iris germanica Night Owl 2]({{site.baseurl}}/assets/img/Iris germanica Night Owl 2.JPG)

De siste i dag er to ukjente Rhododendron. Den første er mørk rosa når den står i knupp, men etter hvert blir den mer rød. Lyser opp i bedet gjør den i hvert fall. 

![Ukjent Rhododendron]({{site.baseurl}}/assets/img/Ukjent Rhododendron.JPG)

![Ukjent Rhododendron 2]({{site.baseurl}}/assets/img/Ukjent Rhododendron 2.JPG)

Nå håper jeg snart det slutter å regne for nå trenger både jeg og plantene sol.
Ha en fin ny uke!



