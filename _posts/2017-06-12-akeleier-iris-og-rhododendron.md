---
date: '2017-06-12 19:47 +0200'
layout: post
published: true
title: 'Akeleier, Iris og Rhododendron'
thumbnail: Iris chrysographes 2.JPG
description: >-
  Juni er måneden da flere av favorittplantene starter showet. Irisen er blant
  dem, men i regnværet blir de liksom ikke like fine, så nå håper jeg at det
  slutter å regne snart.
---

Det er fortsatt akeleier som blomstrer. De er fine og grasiøse alene eller sammen med andre. 

![Akeleie]({{site.baseurl}}/assets/img/Akeleie.JPG)

![Lilla Akeleie]({{site.baseurl}}/assets/img/Lilla akeleie.JPG)

<!--more-->

![Lys lilla Akeleie]({{site.baseurl}}/assets/img/Lys lilla akeleie.JPG)

![Iris germanica og Akeleie]({{site.baseurl}}/assets/img/Iris germanica og akeleie.JPG)

Noen av irisene er kommet forsiktig i gang med blomstringen og jeg gleder meg til resten følger etter. Iris er blant storfavorittene i hagen. På lørdag plantet jeg ni nye, men de får jeg nok ikke se før til neste år. Den mørke irisen er en Iris chrysographes eller stråleiris på norsk.  Jeg tok frø av den for 3 år siden og nå er det endelig kommet blomster på disse også.

![Iris chrysographes 2]({{site.baseurl}}/assets/img/Iris chrysographes 2.JPG)

Iris sibirica har jeg etter hvert fått mange av rundt omkring i hagen. Selv om de vaier på høye stilker tåler de godt både regn og vind her på Vestlandet.  Skulle bare ønske de kunne blomstre hele sommeren, men jeg får nyte dem så lenge det varer. 

![Iris sibirica]({{site.baseurl}}/assets/img/Iris sibirica 1.JPG)

I oktober i fjor blomstret Iris germanica Night Owl. Nå blomstrer den igjen på et mer normalt tidspunkt. Vi har hatt en del vind i det siste og denne ble knekt av, så den fikk derfor komme inn på bordet. 

![Iris germanica Night Owl 2]({{site.baseurl}}/assets/img/Iris germanica Night Owl 2.JPG)

De siste i dag er to ukjente Rhododendron. Den første er mørk rosa når den står i knupp, men etter hvert blir den mer rød. Lyser opp i bedet gjør den i hvert fall. 

![Ukjent Rhododendron]({{site.baseurl}}/assets/img/Ukjent Rhododendron.JPG)

Den andre er en større type som ruver litt mer. Den har en mørkere rosafarge i virkeligheten enn bildet viser. I år er det utrolig mye flott blomstring på Rhododendroene rundt omkring. De blomstrer i hager, langs veier og i parker. 

![Ukjent Rhododendron 2]({{site.baseurl}}/assets/img/Ukjent Rhododendron 2.JPG)

Nå håper jeg det snart slutter å regne for nå trenger både jeg og plantene sol.

Ha en fin ny uke!
